<!DOCTYPE HTML PUBLIC "-//W3C//DTD HTML 4.0 Transitional//EN">

<html lang="CA">

<head>

<title></title>

<meta http-equiv="Content-Type" content="text/html; charset=iso-8859-1">

<LINK REL="stylesheet" type="text/css" HREF="../upc.css" >

<script type="text/javascript" src="../upc.js"></script>

<SCRIPT>

top.passara("visreal","textu");

</SCRIPT>

<BODY>

<DIV CLASS="nav">

<a href="m3e30t12_TextGenDirEx1.html">[Anterior]</a>

<a href="m3e30t16_TextGenDirEx3.html">[Següent]</a>

</div>

<br><br>



<div class=tit1>Textures.

<span class=tit2>Aplicació de textures planes.</span>

<span class=tit3>Parametrització directa: Parametrització Directa d'un cub</span>

</div>



<p> Si volem "embolicar" una textura sobre totes les cares d'un

poliedre seguint un procediment similar al vist en la texturació

d'un polígon, hauriem de definir una funció de parametrització

diferent per cadascuna de les seves cares.



<p> Els sistemes de coordenades locals entre cares veïnes haurien de

garantir continuitat en l'orientació de la textura. Tanmateix la

definició de la "vista" de la textura per a cada cara hauria de tenir

en consideració aquesta continuitat, altrament tindrem la sensació que

hem retallat trossos de la textura (paper) i els hem enganxat de

manera arbitrària en les cares.



<p> Aconseguir les condicions anteriors per a un poliedre qualsevol és

complicat. A continuació veurem un exemple concret per a texturar

un cub amb una textura plana. El procediment que utilitzarem es pot

estendre amb més o menys dificultat a tot poliedre que es pot

desplegar sobre un pla. Tanmateix, no podrem garantir continuitat

total de la textura sobre el poliedre, dit en paraules col·loquials

haurem de "tallar/doblegar" el paper (la textura) per a poder fer la

texturació.



<p>Imaginem que tallem el cub per un conjunt de les seves arestes de

manera que aconseguim desplegar les seves cares sobre un pla. Hi ha

diferents possibilitats, a la finestra esquerra de l'applet de

demostració en podeu observar una de elles. Escalem l'objecte

resultant (o si voleu la textura) de manera que tot l'objecte quedi

dins del paper (textura). A cada cara li correspon un tros (vista) de

la textura que si l'enganxem en la cara i tornem a reconstruir el cub

(doblegar) ens donaria com a resultat el cub texturat.



<!--<center><img src="imatges/TextGenDirectCub.png"></center>-->



<p>Fixeu-vos que l'algorisme de texturació del cub tindria les

següents etapes:



<ol>

<li> Determinacio del desplegament a efectuar. Consisteix en pensar

per quines arestes tallem i quines seran les que mantindran el lligam

entre les cares.</li>



<li> Per a cada cara i segons el desplegament definit, determinar

l'orientació del sistema de parametrització local. Cares veïnes han de

tenir un eix de coordenades local paral·lel amb la seva aresta de

lligam en el desplegament (així garantim continuitat en l'orientació

de la textura).</li>



<li> Per a cada cara determinar el tros de textura que li correspon

d'acord amb el desplegament efectuat.</li>



<li> Per a cada cara, determinar la seva funció específica de

parametrització directa.</li>

</ol>



<p class=exercici><span class=exernum>Exercici 4.4:</span> En l'applet

següent si seleccioneu l'objecte <i>cub senser</i> i una textura,

podreu observar en la finestra de l'esquerra el cub desplegat sobre la

textura i el cub texturat resultant en la finestra de la dreta. Si

roteu el cub notareu salts en la textura al voltant d'alguna de les

arestes; però també els obtindríem si emboliquéssim el cub amb un

paper.



<div align=center>

		<applet code="Interficie.class" archive="Textures.jar,../comuns.jar" height=346 width=500>
		</applet>

</div>



<p class=exercici><span class=exernum>Exercici 4.5:</span> Determineu

les funcions de parametrització directa per a cadascuna de les cares

d'un cub de manera que apliquem sobre el cub senser una textura plana

concreta. Heu te tenir especial atenció en l'ordre d'assignació de les

coordenades de textura. Potser podeu utilitzar la funció de

parametrització de polígons dissenyada en l'exercici 4.3. Comproveu

amb una execució manual de l'algorisme el seu funcionament.



<p class=exercici><span class=exernum>Exercici avançat 4.6:</span>

Després dels exemples analitzats, dissenyeu una funció de

parametrització directa per un cilindre i una esfera. Noteu que els

punts del cilidre es poden expressar en coordenades cilíndriques i en

l'esfera en esfèriques. En els dos casos es requereixen només dues

coordenades (angle + alçada o dos angles). Com els seu rang de valors és

conegut es pot normalitzar per a que estigui comprès entre [0,1] i per

tant directament tenim coordenades normalitzades de textura. Noteu que

en el cas de l'esfera és impossible un mapatge sense distorsió

(rebregar el paper).





<br><br>

<DIV CLASS="nav">

<a href="m3e30t12_TextGenDirEx1.html">[Anterior]</a>

<a href="m3e30t16_TextGenDirEx3.html">[Següent]</a>

</div>

</body>

</html>

