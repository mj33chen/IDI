<!DOCTYPE HTML PUBLIC "-//W3C//DTD HTML 4.0 Transitional//EN">
<html lang="CA">
<head>
<title></title>
<meta http-equiv="Content-Type" content="text/html; charset=iso-8859-1">
<LINK REL="stylesheet" type="text/css" HREF="../upc.css" >
<script type="text/javascript" src="../upc.js"></script>
<SCRIPT>
top.passara("visreal","ombres");
</SCRIPT>
<BODY>
<DIV CLASS="nav">
[Anterior]
<a href="m3b10_OmbresProj.html">[Següent]</a>
<a href="m3a20_RayTracIntro.html">[Apartat anterior]</a>
</div>
<br><br>

<div class=tit1>Ombres.
<span class=tit2>Creació d'ombres</span>
</div>

<p>Les ombres són una de les maneres bàsiques d'afegir realisme a les
escenes, i com veurem no són fàcils d'aconseguir. De fet, si volem
generar ombres realistes en escenes complexes, ens veurem obligats a
usar algorismes més sofisticats (com el de traçat de raigs que ja hem
vist) i no podrem usar els recursos que ens dóna OpenGL i les plaques
gràfiques avançades. Aquest és un principi general en la visualització
realista d'escenes: podem anar a nivells més i més elevats de
realisme, pero això ho haurem de fer a costa d'una disminució del
rendiment i de la velocitat de visualització perque no podrem usar les
llibreries gràfiques estàndard.

<p>En general, les ombres es composen de dues parts: l'ombra
propiament dita i la penombra. Les ombres són les àrees dels objectes
de l'escena que no veuen en absolut cap dels punts del focus de
llum. La penombra és tota àrea dels objectes de l'escena que rep part
de la llum del focus, però no tota (des de la penombra, podem veure
part del focus de llum). Les penombres són una transició entre les
ombres i les zones il·luminades de l'objecte, i varien en funció de la
forma geomètrica de la llum i de l'objecte. A la següent figura, veiem
una habitació amb dos objectes (un con i una esfera), i amb una font
de llum no puntual (representada per una petita esfera blanca damunt
de l'esfera marró). Observeu la penombra que es genera al terra,
deguda a que la llum es genera des dels diferents punts de la
superfície de la font de llum. Observeu també que la part superior de
l'esfera marró queda més il·luminada:

<br>
<div align=center><img src="imatges/OmbraIPenombra.png"></div>

<p>(En aquest exemple, estem usant els recursos d'OpenGL per aproximar
l'efecte de penombra a base de repetir l'ombra des de diferents punts
de la superfície del focus, i per aquest motiu la gradació de llum
dins la penombra no és gradual; d'altra banda, estem usant la
simulació OpenGL d'ombres al terra, però no a la paret lateral ni a la
del fons. Tot això ho veurem als següents subapartats)

<p>Les ombres compleixen les següents propietats:

<ul>
<li> Si la font de llum és puntual, no hi ha penombra. En aquest cas
les ombres són ben delimitades, amb límits clars, i és senzill usar
algorismes d'ombres geomètriques. </li> 
<li>Si l'ombra d'un polígon A deguda a una font puntual cau totalment
dins d'un altre polígon B, la forma geomètrica de l'ombra es pot
calcular projectant el polígon A sobre el pla de B des del focus de
llum </li>
<li>Si col·loquem el punt de vista al focus de llum no es veuen
ombres. Per tant, les ombres es poden calcular com les àrees que no es
veuen des del focus de llum. Això ens dona la possibilitat d'usar
adaptacions i modificacions dels algorismes clàssics d'eliminació de
parts ocultes i determinació de la visibilitat </li>
<li>Per escenes estàtiques, les ombres són fixes i no canvien si
canvia el punt de vista. Només canvien i s'han de recalcular si canvia
la posició relativa entre el focus i els objectes </li>
</ul>

<p>En aquest capítol parlarem només d'ombres produïdes per fonts
puntuals en escenes polièdriques i estàtiques, que són força
corrents. En aquest cas, i encara que OpenGL no suporta directament la
visualització d'ombres, disposem de recursos que ens permeten
visualitzar-les usant la llibreria. Els algorismes corresponents, que
veurem a continuació, són força diferents tan pel que fa a qualitat
del resultat final com a la seva dificultat d'implementació.


<br><br>
<DIV CLASS="nav">
[Anterior]
<a href="m3b10_OmbresProj.html">[Següent]</a>
<a href="m3a20_RayTracIntro.html">[Apartat anterior]</a>
</div>
</body>
</html>
