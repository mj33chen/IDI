<!DOCTYPE HTML PUBLIC "-//W3C//DTD HTML 4.0 Transitional//EN">
<html lang="CA">
<head>
<title></title>
<meta http-equiv="Content-Type" content="text/html; charset=iso-8859-1">
<LINK REL="stylesheet" type="text/css" HREF="../upc.css" >
<script type="text/javascript" src="../upc.js"></script>
<SCRIPT>
top.passara("visreal","textu");
</SCRIPT>
<BODY>
<DIV CLASS="nav">
[Anterior]
<a href="m3e20_TextConceptes.html">[Següent]</a>
<a href="m3d10_intro.html">[Apartat anterior]</a>
</div>
<br><br>

<div class=tit1>Textures.
<span class=tit2>Introducció</span>
</div>

<p>La visualització d'escenes seguint les tècniques estudiades en els
capítols anteriors genera imatges raonablement realistes però amb objectes
amb un aspecte que podriem qualificar de plastificat. Això és degut a
que la major part de materials tenen una superfície no uniforme
respecte al seu color i granulositat. Pensem, per exemple, en les
betes de la fusta, la pell d'una taronja o l'estucat d'una
paret. Aquests aspectes que podriem anomenar <i>detalls
superficials</i> o de <i>textura</i> dels objectes, són difícils de
representar geomètricament donat que comportaria generar objectes amb
un nombre intractable de cares i, a més a més, una tasca inviable de
modelatge i un cost de tractament posterior (visualització per
exemple) que no permetria la interacció en temps real.

<p> En aquesta secció estudiarem diferents tècniques que ens permetran
simular visualment la textura dels objectes. A més a més, veurem com
aquestes tècniques ens poden ajudar a simular altres fenòmens, com les
reflexions entre objectes, que milloraran el realisme de l'escena amb
un cost computacional raonable.

<p> El principi bàsic de la simulació de la textura dels objectes
consisteix en considerar que els paràmetres que defineixen les
propietats del material (color difós i especular, trasparència,
constants de reflexió especular,...) poden variar al llarg de la seva
superfície i/o volum. La seva variabilitat en comptes de calcular-se
analíticament, s'emmagatzema de manera discretitzada en una taula
(<i>buffer</i> en nomenclatura anglosaxona) que s'anomena
<i>textura</i>. En el moment de calcular el model d'il·luminació d'un
punt de la superfície d'un objecte, es substitueix alguna de les seves
propietats per un valor de la taula. Segons la seva dimensió parlarem
de textures d'una dimensió, de textures planes (dos dimensions) o de
volum (tres dimensions).

<p> És important tenir sempre present que els valors de la textura
s'utilitzen per a modificar els paràmetres que intervenen en les
fórmules del còmput del color; però mai modifiquen els models
geomètrics dels objectes. Usualment el paràmetre que s'emmagatzema és
el color difós. Per aquest motiu, la determinació de la textura a
aplicar a un punt, (<i>texture-mapping</i>) es coneix també com
mapat de color (<i>color-mapping</i>).

<!-- <p> En el passador de diapositives següent veureu imatges a on s'han
utilitzat textures per aconseguir diferents efectes. En el peu de
figura trobareu indicada la utilització de la textura: modificació
color difós, trasparència, perturbació de la normal... Al llarg
d'aquesta secció s'explicaran els procediments utilitzats per a la seva
obtenció.-->

<p>En la figura següent podeu observar varies imatges a on s'han
utilitzat textures per aconseguir diferents efectes.

<center>
<div><img src="imatges/isaText.png"></div>
</center>

<p> Fent una mica d'història, ens trobem que la utilització de les
textures per a incrementar el realisme de les imatges es va començar a
utilitzar al començament de la dècada dels 80. No obstant, ha estat el
desenvolupament dels jocs per computador i l'abaratiment del cost de
les tarjes gràfiques el que ha fet que siguin una eina pràcticament
indispensable en tota aplicació gràfica.

<p>Des d'un punt de vista docent, d'aplicabilitat i de recerca, es
poden distingir diferents aspectes a estudiar en la utilització de les
textures que abarquen des de com generar la textura per una
determinada utilitat (síntesi de textures), fins com explicitar quín
valor de textura s'associa a un punt (parametrització de textures) o
com incorporar les textures en els algorismes de determinació de
visibilitat (mapat de textures).

<p>En aquest llibre hem optat per una explicació pràctica
d'utilització de textures. És per això que ens centrarem en textures
planes (2D) i la seva utilització en z-buffer (OpenGL). Per tant,
considerarem objectes limitats per cares planes i que el paràmetre que
es guarda en la textura és el color. Mostrarem diferents aplicacions
i també inclourem un breu apartat de síntesi de textures.


<h2>subapartats</h2>

<ul>
<li><a href= "m3e20_TextConceptes.html">Definicions Generals</a></li>
<li><a href= "m3e30_TextMapejat.html">Aplicació de textures planes</a></li>
<li><a href= "m3e40_TextSintesi.html">Síntesi de textures</a></li>
<li><a href= "m3e50_TextUtilitzacio.html">Exemples d'efectes d'utilització de textures</a></li>
</ul>


<br><br>
<DIV CLASS="nav">
[Anterior]
<a href="m3e20_TextConceptes.html">[Següent]</a>
<a href="m3d10_intro.html">[Apartat anterior]</a>
</div>
</body>
</html>
