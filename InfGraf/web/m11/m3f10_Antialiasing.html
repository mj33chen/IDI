<!DOCTYPE HTML PUBLIC "-//W3C//DTD HTML 4.0 Transitional//EN">
<html lang="CA">
<head>
<title></title>
<meta http-equiv="Content-Type" content="text/html; charset=iso-8859-1">
<LINK REL="stylesheet" type="text/css" HREF="../upc.css" >
<script type="text/javascript" src="../upc.js"></script>
<SCRIPT>
top.passara("visreal","antial");
</SCRIPT>
<BODY>
<DIV CLASS="nav">
[Anterior]
<a href="m3f20_AntialiasingLinies.html">[Següent]</a>
<a href="m3e10_Textures.html">[Apartat anterior]</a>
</div>
<br><br>

<div class=tit1>Antialiasing.
<span class=tit2>Supressió de l'efecte d'escala</span>
</div>

<p> Degut a que tota imatge digital està formada per pixels i aquests
són discrets, el procés de rasterització es veu obligat a aproximar
les línies, els segments rectes i els contorns de polígons, tal com ja
hem vist en capítols anteriors. Segons l'orientació de les línies i
dels contorns de les cares poligonals i dels objectes, l'efecte de la
rasterització es fa més important. A aquest efecte se l'anomena efecte
d'escala, o <em>aliasing</em> en anglès. A la imatge següent,
generada a partir del model geomètric de la sala de màquines d'un
vaixell, podeu veure aquest efecte d'escala sobretot a les arestes i
línies inclinades:

<br>
<div align=center><img src="imatges/aliasing1.jpg"></div>

<p> Si fem una ampliació de la imatge anterior (o bé si ens acostem a la
pantalla del computador), l'efecte es fa més palès sobretot en les arestes
bastant horitzontals (o bastant verticals). Fixeu-vos en el contorns entre
elements negres i elements grisos de l'escena:

<br>
<div align=center><img src="imatges/aliasing2.jpg" width=436 height=320 ></div>

<p>
<p> En canvi, i com és lògic, podeu observar que les arestes verticals
no mostren aquests errors de discretització.

<p> En aquest apartat veurem els recursos que ens dóna OpenGL per a suprimir
l'efecte d'escala. El conjunt de tècniques que permeten suprimir o aminorar
aquest efecte s'anomenen tècniques de'<em>antialiasing</em> o de supressió de
l'efecte d'escala.

<p> El problema de l'efecte d'escala és degut als casos en que una
línia o bé el contorn d'un polígon travessa pel mig l'espai quadrat
corresponent a un pixel. En aquests casos (observeu els contorns
inclinats de la figura anterior), el procés de rasterització ha
d'assignar un color al pixel, i alguns cops li assignarà el color del
polígon que està rasteritzant mentre que altres cops el deixarà amb el
color del fons. La solució "correcta" sería pintar les dues parts del
pixel amb colors diferents, però això evidentment no és possible. Les
tècniques de supressió de l'efecte d'escala o tècniques d'antialiasing
es basen en pintar el pixel amb un color intermig. Si en un pixel
d'àrea Ap s'hi projecta un fons de color Cfons i també s'hi projecta
part del contorn d'un polígon de color Cpol de forma que aquesta
projecció ocupa una part del pixel d'àrea Apol, es pot veure que
l'efecte visual de pintar el pixel amb el color,

<div class=formula>
Cfons * ( 1 - Apol/Ap ) + Cpol * ( Apol/Ap)
</div>

<p class=noind> és força semblant a l'efecte que tindriem si poguéssim
pintar de forma exacta la projecció del polígon dins del pixel:

<br>
<div align=center><img src="imatges/aliasingpixel.jpg" ></div>

<p> Aquest és el principi en què es basen les tècniques de supressió
de l'efecte d'escala en OpenGL. Als propers apartats veurem en detall
dues d'aquestes tècniques: les que es basen en les transparències
d'OpenGL per a fer la barreja del color, i les que es basen en l'ús
del buffer d'acumulació.  


<br><br>
<DIV CLASS="nav">
[Anterior]
<a href="m3f20_AntialiasingLinies.html">[Següent]</a>
<a href="m3e10_Textures.html">[Apartat anterior]</a>
</div>
</body>
</html>
