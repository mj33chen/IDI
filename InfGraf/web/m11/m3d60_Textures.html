<!DOCTYPE HTML PUBLIC "-//W3C//DTD HTML 4.0 Transitional//EN">
<html lang="CA">
<head>
<title></title>
<meta http-equiv="Content-Type" content="text/html; charset=iso-8859-1">
<LINK REL="stylesheet" type="text/css" HREF="../upc.css" >
<script type="text/javascript" src="../upc.js"></script>
<SCRIPT>
top.passara("visreal","reflex");
</SCRIPT>
<BODY>
<DIV CLASS="nav">
<a href="m3d47_ClippingPlanes.html">[Anterior]</a>
[Següent]
<a href="m3e10_Textures.html">[Següent apartat]</a>
</div>
<br><br>

<div class=tit1>Reflexions.
<span class=tit2>Mapatge de texures</span>
</div>

<p> El fonament d'aquesta tècnica consisteix en pintar sobre els
miralls (objectes reflectors que existeixin en l'escena) una imatge
similar a les reflexions que observaria l'observador en ells.

<p> L'algorisme concret es pot veure sintetitzat en la figura següent,
en una escena formada per un únic mirall.

<center>
<div><img src="imatges/ReflexTextur.png"></div>
</center>

<p> Hom pot observar que:

<ul>
<li> Es calcula una escena virtual constituïda pels objectes
originals, reflectits respecte al pla que conté el mirall. No es
consideren els objectes que estiguin en aquest pla.</li>
<li> Es visualitza l'escena virtual des de l'observador i es guarda la
imatge generada. </li>
<li> Es visualitza l'escena real des de l'observador, mapant sobre
el mirall (modelat mitjançant un polígon) una textura constituïda per
la imatge generada en el punt anterior. S'assignen coordenades de
textura de forma que els vèrtexs del mirall es mapin sobre ells
mateixos.</li>
</ul>

<P>Com als mètodes anteriors, per cada mirall de l'escena, és
necessari crear una escena virtual, per capturar cada imatge. A més
hem de determinar les coordenades de textura dels vèrtexs del mirall
en aquella imatge, pel que pot ser d'ajuda la funció <a
href="../manpages/glu/project.html"><tt>gluProject()</tt></a> que
calcula coordenades de dispositiu d'un punt. Observeu que les
coordenades de textura que volem estan normalitzades a <i>[0,1]</i>,
pel que cal passar a <tt>gluProject()</tt> aquests límits en comptes
del viewport que realment estiguem fent servir.

<P>Si es modifica la posició de l'observador, cal recalcular tot el
procediment. No obstant, quan el moviment és petit, es pot aproximar
la imatge reflectida per a una posició propera a partir de la mateixa
imatge, però recalculant les coordenades de textura. Òbviament, el
resultat no és correcte però si la grandària del mirall no és excessiva
o si el moviment de l'observador és petit, pot resultar prou creïble.

<p>La imatge que s'ultiliza com textura pot ser de més baixa resolució
que la pantalla.  Aquesta qualitat inferior de la reflexió es pot
compensar parcialment més tard amb el filtrat de textura que OpenGL fa
en aplicar la textura. A més, tenint en compte que el mirall ocupa
sols una part de l'escena, pot generar-se una textura més petita (hi
ha prou amb que inclogui aquell tros), tenint cura de com es calculen
les coordenades de textura (que han d'anar de zero a ú en el tros
triat).

<P>Comparant amb altres tècniques introduïdes de càlcul de reflexions
com l'ús de l'stencil buffer, nomès resulta computacionalment més
eficient si l'stencil buffer està implementat per software, o si ens
estalviem recalcular les textures per a petits canvis de la posició de
l'observador, conformant-nos amb una reflexió aproximada. Cal tenir en
compte també que algunes plataformes poden tenir limitacions al nombre
de textures que es poden aplicar a un polígon. Si sols s'accepta una,
aquest mètode resultarà incompatible amb un mirall texturat.


<br><br>
<DIV CLASS="nav">
<a href="m3d47_ClippingPlanes.html">[Anterior]</a>
[Següent]
<a href="m3e10_Textures.html">[Següent apartat]</a>
</div>
</body>
</html>
