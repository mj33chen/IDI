<!DOCTYPE HTML PUBLIC "-//W3C//DTD HTML 4.0 Transitional//EN">
<html lang="CA">
<head>
<title></title>
<meta http-equiv="Content-Type" content="text/html; charset=iso-8859-1">
<LINK REL="stylesheet" type="text/css" HREF="../upc.css" >
<script type="text/javascript" src="../upc.js"></script>
<SCRIPT>
top.passara("visreal","antial");
</SCRIPT>
<BODY>
<DIV CLASS="nav">
<a href="m3f40t10_AntialiasingAccBufTaules.html">[Anterior]</a>
[Següent]
<a href="m3g10_Resum.html">[Següent apartat]</a>
</div>
<br><br>

<div class=tit1>Antialiasing.
<span class=tit2>Altres mètodes</span>
</div>

<p>Apart dels mètodes que hem vist, existeixen altres mètodes per
l'eliminació de l'efecte d'escala, que no podem detallar per manca
d'espai. Dos d'ells, el mètode basat en multi-mostreig i el
d'antialiasing usant textures, els descrivim breument a continuació.

<p><b>Multi-mostreig</b>

<p> El mètode de multi-mostreig (multisampling) és un mètode
d'antialiasing que permet generar imatges d'alta qualitat. El problema
que té és que requereix un hardware gràfic especial, que no tots els
computadors tenen. En concret, cal que la memòria del frame buffer, a
més dels buffers de color, profunditat i stencil, pugui emmagatzemar
informació a nivell de subpixels. De fet, si es pot emmagatzemar
informació de profunditat, color i stencil a nivell de subpixel, podem
treballar amb màscares de recobriment de subpixels i obtenir
directament els valors finals de color de pixel per acumulació directa
dels valors dels seus subpixels. Aquest mètode és complementari als
que hem vist, en el sentit que es pot usar conjuntament amb els
mètodes basats en la transparència (valor alfa) i amb els que usen el
buffer d'acumulació. Les implementacions actuals usen quatre, vuit o
setze mostres a cada pixel.

<p><b>Antialiasing amb textures </b>

<p> En aquest cas el que es fa és usar textures aplicades al paràmetre
alfa (textures de transparència o alfa-textures) per aconseguir
eliminar l'efecte d'escala. La imatge de la textura es crea en un
pre-procés, com la imatge d'un petit cercle amb intensitat màxima al
seu interior i decreixent radialment de forma suau a partir d'un cert
radi. Durant la visualització, els valors del paràmetre alfa es
calculen a partir dels texels de la textura, i es fan servir per
promitjar els valors dels pixels de les línies o polígons que estem
dibuixant, amb els valors dels pixels que ja són al frame buffer:

<ul>
<li>Per dibuixar punts amb antialiasing, es dibuixa un polígon regular
i texturat centrat al punt, tot calculant els paràmetres de
l'aplicació de la textura de manera que el centre del cercle es
transformi en el centre del polígon i usant el paràmetre d'entorn
<b>GL_MODULATE</b>. Evidentment, es pot modificar la "forma" del punt
si usem la imatge de textura d'una el·lipse enlloc de la d'un cercle,
per exemple. </li>

<li>Per dibuixar línies de qualsevol gruix amb antialiasing, es
dibuixa un rectangle texturat de longitud igual a la del segment recte
i d'amplada igual al gruix desitjat. Si es vol que els extrems quedin
arrodonits cal dibuixar, a més del polígon anterior, dos punts amb
antialiasing a cada una de les dues posicions extremes del segment
recte.</li>

<li>Finalment, per dibuixar polígons amb eliminació de l'efecte
d'escala només cal dibuixar el polígon omplert de color, i després
dibuixar les seves arestes usant l'algorisme d'antialiasing per
línies.</li>
</ul>


<br><br>
<DIV CLASS="nav">
<a href="m3f40t10_AntialiasingAccBufTaules.html">[Anterior]</a>
[Següent]
<a href="m3g10_Resum.html">[Següent apartat]</a>
</div>
</body>
</html>
