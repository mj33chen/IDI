<!DOCTYPE HTML PUBLIC "-//W3C//DTD HTML 4.0 Transitional//EN">
<html lang="CA">
<head>
<title></title>
<meta http-equiv="Content-Type" content="text/html; charset=iso-8859-1">
<LINK REL="stylesheet" type="text/css" HREF="../upc.css" >
<script type="text/javascript" src="../upc.js"></script>
<SCRIPT>
top.passara("visreal","intr");
</SCRIPT>
<BODY>
<DIV CLASS="nav">
[Anterior]
[Següent]
<a href="m3a15_Objectius.html">[Següent apartat]</a>
</div>
<br><br>

<div class=tit1>Introducció </div>

<p>En els capítols anterior s'han sintetitzat tècniques fonamentals de
la Informàtica Gràfica que permeten obtenir imatges d'escenes
constituïdes per objectes polièdrics amb un grau de realisme
raonable. Els processos descrits es troben implementats en la major
part de llibreries gràfiques, i constitueixen les prestacions bàsiques
d'OpenGL.

<p>Les limitacions del realisme obtenible són conseqüència, per una
banda, dels models empírics locals d'il·luminació que no permeten
simular ombres, ni objectes reflectors, com els miralls, ni tampoc
objectes transparents. D'altra banda, la simulació de detalls en la
superfície dels objectes com la seva rugositat només és possible
incrementant considerablement el nombre de cares amb que es modelen.

<p> En aquest capítol, s'introduiran les bases conceptuals necessàries
per a millorar el grau de realisme de les imatges sintètiques i poder
observar ombres, miralls i transparències. S'analitzarà com aquests
efectes es poden obtenir mitjançant l'algorisme de Traçat de
Raig. Tanmateix, aquest algorisme té una complexitat computacional que
el descarta per aplicacions interactives. Posteriorment, s'introduiran
diferents tècniques (<i>"trucs"</i>) que permetran aproximar els
mateixos efectes (i inclús en alguns casos obtenir-ne resultats
similars) però utilitzant com algorisme de determinació de visibilitat
el z-buffer i, en concret, la llibreria gràfica OpenGL.

<p>També s'introduiran diferents procediments que permetran simular
superfícies/objectes complexos utilitzant una geometria simple en la
que es mapejen imatges (textures). Es veuran diferents aplicacions
d'aquesta tècnica.

<p>Per últim, s'analitzarà com dissimular l'efecte de discretització
propi de la resolució de les pantalles d'escombrat en les imatges
sintètiques obtingudes.


<br><br>
<DIV CLASS="nav">
[Anterior]
[Següent]
<a href="m3a15_Objectius.html">[Següent apartat]</a>
</div>
</body>
</html>
