<!DOCTYPE HTML PUBLIC "-//W3C//DTD HTML 4.0 Transitional//EN">
<html lang="CA">
<head>
<title></title>
<meta http-equiv="Content-Type" content="text/html; charset=iso-8859-1">
<LINK REL="stylesheet" type="text/css" HREF="../upc.css" >
<script type="text/javascript" src="../upc.js"></script>
<SCRIPT>
top.passara("visreal","reflex");
</SCRIPT>
<BODY>
<DIV CLASS="nav">
<a href="m3d45_StencilBufGL.html">[Anterior]</a>
<a href="m3d60_Textures.html">[Següent]</a>
</div>
<br><br>

<div class=tit1>Reflexions.
<span class=tit2>Reflexions en miralls plans: ús dels <i>clipping
planes.</i></span>
</div>

<P>Una alternativa a l'ús de l'<i>stencil buffer</i> per a retallar les
porcions no desitjades dels objectes virtuals, és usar els plans
addicionals de retallat suportats per OpenGL. Aquesta alternativa pot
ser l'única disponible (per exemple si no disposem d'un buffer de
retallat), però té algunes limitacions evidents. OpenGL sols exigeix a
una implementació el donar suport a sis plans de retallat
addicionals. Si necessitem un pla coincident amb el pla del mirall per
a evitar que altres objectes virtuals "entrin" a l'habitació (com hem
discutit abans), estarem limitats en general a miralls la vora dels
quals tingui cinc o menys costats, i altrament a sis (clar que el més
freqüent és que en tinguin quatre. Això descarta, però, per exemple,
aplicar aquesta tècnica a miralls rodons). A més, com ja s'ha
mencionat, aquest mètode pot resultar força més lent si els plans de
retallat no estan accelerats per <i>hardware</i>, com és encara
freqüent avui (inclús en el cas de plaques "accelerades per
OpenGL"). Si decidim fer servir aquesta tècnica haurem de considerar
seriosament el filtrar prèviament els objectes francament fora
d'aquesta regió de retallat (per exemple si totes les cantonades d'una
caixa englobant de l'objecte estan a l'hemiespai negatiu del pla).

<p>Per a fer servir aquesta tècnica haurem de calcular les equacions
dels plans determinats per la posició de la càmera i cadascuna de les
arestes del mirall, i haurem de demanar a OpenGL que retalli l'escena
per aquests plans (més el pla del mirall) abans de pintar els objectes
virtuals. Un cop fet això podrem pintar el mirall i la resta de
l'escena amb els plans addicionals de retallat desactivats.


<br><br>
<DIV CLASS="nav">
<a href="m3d45_StencilBufGL.html">[Anterior]</a>
<a href="m3d60_Textures.html">[Següent]</a>
</div>
</body>
</html>
