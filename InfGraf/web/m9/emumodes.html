<!DOCTYPE HTML PUBLIC "-//W3C//DTD HTML 4.0 Transitional//EN">
<html lang="CA">
<HEAD><TITLE>M9.1.Primitives d'entrada.</TITLE>
<META HTTP-EQUIV="Content-Type" CONTENT="text/html;charset=iso-8859-1">
<LINK REL="stylesheet" type="text/css" HREF="../upc.css">
<script type="text/javascript" src="../upc.js"></script>
</HEAD>
<BODY >
<SCRIPT>
top.passara("entrada","prim");
</SCRIPT>
<A NAME="inici"></a>
<DIV CLASS="nav">
      <a href="callbacks.html">[Anterior]</a>
      [Següent]
      <a href="main93.html">[Següent apartat]</a>
</div>
<br><br>

<div class="tit1">Primitives d'entrada gràfiques.
<span class="tit2">Emulació de modes</span>
</div>

<P> Les aplicacions guiades per events rara vegada tenen
    necessitat d'emular realment el <i>request mode</i>. En realitat
    aquesta emulació equivaldria a deixar de processar altres events
    que no tinguessin a veure amb la dada solicitada, fins
    rebre-la. Aquest comportament es pot assolir a través del control
    proporcionat amb l'autòmata que es discutia a l'apartat anterior,
    però sovint no és necessari ni dessitjable. Si l'aplicació està
    esperant, per exemple, que l'usuari introdueixi un punt,
    probablement no hi fa cap mal que l'usuari pugui usar segons
    quines opcions del menú abans de fer-ho.</p>

<P> Si es vol emular en certa mesura aquest comportament,
    tanmateix, no hi ha dificultat. Segons la forma en que estigui
    estructurada l'aplicació els detalls canviaran, però bàsicament el
    que es fa és esperar un cert event que correspon a la confirmació
    de l'usuari (prémer un botó del ratolí, prémer una tecla
    determinada,...)  i en rebre'l processar les dades d'entrada
    col·locades en un buffer a conseqüència dels events anteriors (per
    exemple tecles premudes omplen de text un buffer, i quan es prem
    el canvi de línia es desencadena l'entrada del que hi ha al
    buffer).</p>

<div class=tit3><B>Emulació del mode <i>sample</i></B></div>

<P> Sovint es disposa d'un mecanisme diferent per a interrogar el
    sistema i averiguar l'estat d'un perifèric (per exemple la
    posició actual de l'apuntador). Tanmateix, si no és així el model
    d'events permet emular-lo. Per exemple en el cas de la posició de
    l'apuntador, podem tractar els events de moviment del ratolí, que
    es produeixen cada vegada que l'usuari mou el ratolí. Cada vegada
    que rebem un event, ens limitem a guardar les coordenades en que
    es troba l'apuntador en aquell moment en una variable adequada, i
    per tant l'aplicació pot en qualsevol moment, i de forma
    assíncrona, consultar el contingut d'aquesta variable (i per tant
    de l'apuntador).</p>

<P> És evident que el tractament de tots aquests events serà
    costós, i és per això que sovint es proporciona un altre mecanisme
    per a fer-ho. En tot cas, si el propòsit del <i>sample</i> era
    recollir un recorregut lliure fet per l'usuari (per exemple en una
    aplicació de dibuix), els events de moviment del ratolí
    proporcionen una manera eficaç de fer-ho.</p>


<DIV CLASS="nav">
      <a href="callbacks.html">[Anterior]</a>
      [Següent]
      <a href="main93.html">[Següent apartat]</a>
</div>
</BODY>
</HTML>
