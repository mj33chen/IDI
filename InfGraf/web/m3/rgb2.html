<!DOCTYPE HTML PUBLIC "-//W3C//DTD HTML 4.0 Transitional//EN">
<html lang="CA">
<HEAD><TITLE>M3.1.El model RGB.</TITLE>
<META HTTP-EQUIV="Content-Type" CONTENT="text/html;charset=iso-8859-1">
<LINK REL="stylesheet" type="text/css" HREF="../upc.css">
<script type="text/javascript" src="../upc.js"></script>
</HEAD>
<BODY >
<SCRIPT>
top.passara("color","rgb");
</SCRIPT>
<A NAME="inici"></a>
<DIV CLASS="nav">
      <A HREF="exercicirgb.html">[Anterior]</a>
      [Següent]
      <A HREF="main33.html">[Següent Apartat]</a>
    </div>
<br><br>

<div class="tit1">El model RGB.
<span class="tit2">Relació amb el Hardware Gràfic. Discretització del color. Sobresaturació.</span>
</div>

<P>
Els colors que modelem eventualment els voldrem mostrar utilitzant
algun dispositiu de sortida gràfic, en general una impressora a color
o una pantalla d'algun tipus. Per a fer-ho haurem de convertir el
nostre model al del dispositiu. En el cas de pantalles, el model més
natural és el model <a
CLASS="glossari" HREF="javascript:glossari('rgb.html','*','400','300','no','no','no','yes')"
onMouseOver="window.status='Glossari';return true"
onMouseOut="window.status='';return true">RGB</a>, però la seva
representació sol diferir de la presentada més amunt. Com sigui que la
pantalla ha de ser capaç de refrescar-se ràpidament per a evitar que
faci pampellugues (<I>flickering</I>), cal fer algunes
simplificacions. La més generalitzada és usar sols aritmètica entera
pel que fa a les intensitats de colors, amb el que l'intèrval
<I>[0,1]</I> es representa mitjançant els enters entre <I>0</I> i
<I>2<SUP>n</SUP>-1</I>, on <I>n</I> designa el nombre de bits
destinats a representar la intensitat en aquell color. Per exemple, si
<I>n=8</I>, les intensitats es representaran pels enters <I>0</I>
(apagat), <I>1</I> (mínima intensitat que podem mostrar d'aquest
color), <I>2, ..., 255</I> (intensitat màxima d'aquest color que el
dispositiu és capaç de presentar).  <a name="discr"></a>

<P>
Aquesta conversió introdueix necessàriament un <A
CLASS="glossari" HREF="javascript:glossari('arrod.html','*','400','300','no','no','no','yes')"
onMouseOver="window.status='Glossari';return true"
onMouseOut="window.status='';return true">error de
discretització</A> (o d'arrodoniment). La figura ens mostra la
seva naturalesa. <a name="arrodoniment"></a>
<img src="imatges/Arrod.gif" alt="" align="left">
Aquest error no serà apreciable si <I>n</I> és prou gran, però sí si
és petit. De fet veiem a la figura que el valor màxim d'aquest error
és <I>1 / 2(2<sup>n-1</sup>)</I>. En realitat experimentalment es
comprova que l'ull humà no pot diferenciar més d'unes 40 intensitats
diferents d'un color, pel que els 255 nivells que ens donen 8 bits són
més que suficients per a aconseguir un efecte de gradació contínua de
color. En moltes ocasions és possible enganyar l'ull perquè es
conformi amb molt menys. La figura de l'esfera il·luminada per tres
focus de color usada més amunt tenia sols 255 colors diferents.
Tanmateix, això requereix una cuidadosa elecció dels colors. Si
repartim 8 bits entre les tres components de color, podrem dedicar,
per exemple, 3 bits a dues d'elles i dos a la tercera (típicament al
blau, al que som menys sensibles). Però tres bits sols ens donaran
vuit nivells diferents en cada una d'aquestes components, i seran del
tot insuficients per a representar gradacions contínues de color.

<P>Cal tenir en compte que a vegades aquest error d'arrodoniment, en
actuar independentment en les tres components de color, pot produir
efectes inesperats. Suposem per exemple que <i>a</i> és un dels valors
de transició entre dos valors discrets (un dels punts en què la
diagonal negra talla una de les rectes verticals), i sigui <i>S</i> el
salt entre dos valors discrets. Considereu un color com
<I>(a-S/10000,a+S/10000,a+S-1/10000)</i>, que l'arrodoniment mapejarà
sobre <I>(a-S/2,a+S/2,a+S/2)</i>. Així el color original, que era un
gris lleugerament blavós es converteix, per la discretització, en un
gris semblant, però lleugerament cian.

<P>
Un altre aspecte que cal tenir en compte en l'ús dels models de color
és la sobresaturació, que resulta per la imposició artificial d'un
nivell màxim d'energia a la llum. Així, quan fem càlculs amb models de
llum, pot resultar que la intensitat d'una (o més) components valguin
més d'u (veure <a href="../m8/m8-7.html">Models
d'il·luminació empírics</a>). En aquests casos caldrà escalar
uniformement totes les intensitats (de totes les components de color)
per tal que la màxima intensitat de l'escena sigui 1.0.  Això suposa
un comportament linial, que no es correspon realment amb els nostres
ulls; en alguns casos pot interessar fer altres correccions no linials
perquè (per exemple) les parts en ombra d'una escena altrament molt
brillant no siguin completament negres.

<br><br>
<DIV CLASS="nav">
      <A HREF="exercicirgb.html">[Anterior]</a>
      [Següent]
      <A HREF="main33.html">[Següent Apartat]</a>
    </div>
</BODY>
</HTML>
