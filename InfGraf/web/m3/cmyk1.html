<!DOCTYPE HTML PUBLIC "-//W3C//DTD HTML 4.0 Transitional//EN">
<html lang="CA">
<HEAD><TITLE>M3.3.El model cmyk.</TITLE>
<META HTTP-EQUIV="Content-Type" CONTENT="text/html;charset=iso-8859-1">
<LINK REL="stylesheet" type="text/css" HREF="../upc.css">
<script type="text/javascript" src="../upc.js"></script>
</HEAD>
<BODY >
<SCRIPT>
top.passara("color","cmyk");
</SCRIPT>
<A NAME="inici"></a>
<DIV CLASS="nav">
      <A HREF="main34.html">[Anterior]</a>
      <A HREF="exerciciCMYK.html" target="principal">[Següent]</a>
</div>
<br><br>

<div class="tit1">El model CMY(K).
<span class="tit2">Definició</span>
</div>

<P>
Quan el dispositiu en que presentarem una imatge funciona depositant
tinta en un substrat, en comptes de generant llum, sorgeix una
diferència fonamental, perquè les tintes operen absorbint la llum que
no sigui del seu color. Per exemple una tinta vermella és tal que tota
la llum blava o verda que hi incideix és absorbida. Una tinta groga
absorbeix tota la llum blava que hi incideix, etc.

<P>
Cal en aquest cas formular un model substractiu de color, en
contraposició al RGB, que s'anomena aditiu perquè especifica un color
dient les components de llum que cal sumar per a obtenir un cert
color. Per això les impressores usen el sistema CMY (o el CMYK que
veurem més avall), un acrònim format amb les inicials de les paraules
angleses per cian, magenta i groc (els complementaris del vermell,
verd i blau en aquest ordre). Ara per exemple una tinta cian
absorbeix la llum vermella. Com més tinta hi posem, menys llum
vermella tindrem, fins que quan <I>C=1</I> no tindrem cap component
vermella (<I>R=0</I>). Si volem obtenir un color verd, per exemple,
necessitarem absorbir tota la llum vermella i blava, pel que posarem
el màxim de cian i de groc. Aquest model es correspon amb el que
primer aprenem en els colegis, quan barrejem colors pe fabricar-ne de
nous.

<P>
En el model CMY el negre és doncs la suma de quantitats màximes de
tintes cian, magenta i groga. Algunes impressores admeten però una
quarta tinta (negra) per aquest cas, i així parlem del model CMYK (on
la K denota la component negra).

<P>
El model CMYK s'origina en raons tecnològiques. Les tintes usades per
les impressores mullen el paper, i hi ha una quantitat màxima de tinta
que aquest pot absorbir en un punt. Sovint això implica que no podem
generar satisfactòriament el negre (usant <I>C=1, M=1, Y=1</I>) perquè
l'excés de tinta produeix esborronaments o arruga el paper. Aleshores
es recorre a la tinta negra, de tal manera que podem passar la
"component negra" per ser impresa sols amb aquesta tinta. És a dir que
per exemple un color donat en CMY per <I>(0.3,0.2,0.6)</I> pot
expressar-se en CMYK per exemple com <I>(0.1,0.0,0.4,0.2)</I> o com
<I>(0.2,0.1,0.5,0.1)</I>. La tria entre les infinites representacions
CMYK es realitza intentant optimitzar la presentació en un dispositiu
segons la seva tecnologia, intentant minimitzar la quantitat de tinta
i maximitzar la qualitat d'impressió.

<P>
També hi ha un motiu econòmic per a usar tinta negra, tota vegada que
sol ser més econòmica que la de color, i a més cal menys quantitat
total de tinta.

<br><br>
<DIV CLASS="nav">
      <A HREF="main34.html">[Anterior]</a>
      <A HREF="exerciciCMYK.html" target="principal">[Següent]</a>
</div>
</BODY>
</HTML>

