<!DOCTYPE HTML PUBLIC "-//W3C//DTD HTML 4.0 Transitional//EN">
<html lang="CA">
<head>
<title></title>
<meta http-equiv="Content-Type" content="text/html; charset=iso-8859-1">
<LINK REL="stylesheet" type="text/css" HREF="../upc.css" >
<script type="text/javascript" src="../upc.js"></script>
<SCRIPT>
top.passara("proj","avanc");
</SCRIPT>
<BODY>
<DIV CLASS="nav">
<a href="m2i20_AltresBuffers.html">[Anterior]</a>
<a href="m2i40_Accum.html">[Següent]</a>
</div>
<br><br>

<div class=tit1>Conceptes avançats.
<span class=tit2><i>Stencil Buffer</i></span>
</div>

<p>L'Stencil buffer permet restringir l'efecte d'altres crides a zones
específiques del frame buffer. La paraula anglesa "stencil" designa
una plantilla, i és la millor descripció de l'efecte d'aquesta eina:
podem dibuixar una plantilla al stencil buffer de manera que
successives crides a primitives de dibuix afectin només les zones
"foradades" de la plantilla. Aquesta simple idea dóna lloc a
innumerables aplicacions, algunes de les quals s'expliquen al següent
capítol.

<p>La instal·lació en què el nostre programa s'executi pot no disposar
d'un stencil buffer, així que el primer que ens caldrà és averiguar si
en tenim. Alguns algoritmes a més necessitaran un cert nombre de bits
al stencil buffer per a poder funcionar. Podem usar en aquests casos
la crida <tt>glGetIntegerv(GL_STENCIL_BITS, &amp;numBits)</tt> per a
averiguar el número de bits disponibles.

<p>El primer que necessitem saber, quan volguem fer servir un
stencil buffer i en tinguem un disponible, és com podem assignar
valors a cada píxel. En OpenGL això s'aconsegueix dibuixant de la
manera habitual, però indicant que es vol actualitzar l'stencil buffer
segons els resultats de les diferents primitives invocades, mitjançant
una crida a <tt>glStencilOp(GLenum fail, GLenum zfail, GLenum
zpass)</tt>.

<p>Els tres paràmetres d'aquesta crida indiquen l'acció a prendre
sobre la dada corresponent a un píxel a l'stencil buffer quan el píxel
que es pinta no supera l'<i>stencil test</i>, quan el pasa pero no pasa el
test de profunditat, i finalment quan passa tots dos tests. Cadascuna
de les tres funcions pot ser una de les següents constants:
<dl>
<dt><tt>GL_KEEP</tt>
    <dd>Deixar el mateix valor que hi havia
<dt><tt>GL_ZERO</tt>
    <dd>Posar a zero
<dt><tt>GL_REPLACE</tt>
    <dd>Substitueix el valor actual pel valor de referència
<dt><tt>GL_INCR</tt>
    <dd>Incrementar el valor actual en 1
<dt><tt>GL_DECR</tt>
    <dd>Decrementar el valor actual en 1
</dl>

<p>Quan es fan increments i decrements, els valors es forcen a
romandre entre <i>0</i> i <i>2<sup>s</sup>-1</i>, on <i>s</i> és el
nombre de bits disponibles per l'stencil buffer. Inicialment totes tres
operacions estan definides com <tt>GL_KEEP</tt>, amb el què els valors
a l'stencil buffer no varien independentment del que
dibuixem. Alternativament podem assignar valors a l'stencil buffer usant
<a href="m2i80_Pixels.html">operacions de píxels</a>.

<p>Un cop hem colocat valors apropiats a l'stencil buffer, podem fer
que aquest defineixi un filtre pels fragments que recorren el <i>pipeline</i>
d'OpenGL mitjançant les següents crides:
<pre class=algoritme>
     glEnable(GL_STENCIL_TEST);
     glStencilFunc(GL_EQUAL, refval, mask);
</pre>

<p>La crida a <tt>glEnable()</tt> és, com sempre, com un
interruptor. Aquesta crida activa que s'apliqui el filtre d'stencil a
tots els fragments; si ens interessa desconnectar aquest filtre durant
una part del programa, podem fer servir <tt>glDisable()</tt>.

<p>La segona crida, <tt>glStencilFunc()</tt>, defineix el filtre a
usar. El primer paràmetre indica el tipus de comparació a fer entre el
valor emmagatzemat a l'stencil i el de referència (segon
paràmetre). Aquesta comparació pot ser:

<dl>
<dt><tt>GL_NEVER</tt>
    <dd>La comparació sempre falla. Per tant cap fragment superarà el
    filtre
<dt><tt>GL_ALWAYS</tt>
    <dd>La comparació mai falla. Tots els fragments passen
<dt><tt>GL_LESS</tt>
    <dd>El fragment passa si <tt>refval</tt> és més petit que el valor
    emmagatzemat a l'stencil buffer
<dt><tt>GL_LEQUAL</tt>
    <dd>El fragment passa si <tt>refval</tt> és més petit o igual que
    el valor emmagatzemat a l'stencil buffer
<dt><tt>GL_GREATER</tt>
    <dd>El fragment passa si <tt>refval</tt> és més gran que el valor
    emmagatzemat a l'stencil buffer
<dt><tt>GL_GEQUAL</tt>
    <dd>El fragment passa si <tt>refval</tt> és més gran o igual que el valor
    emmagatzemat a l'stencil buffer
<dt><tt>GL_EQUAL</tt>
    <dd>El fragment passa si <tt>refval</tt> és igual al valor
    emmagatzemat a l'stencil buffer
<dt><tt>GL_NOTEQUAL</tt>
    <dd>El fragment passa si <tt>refval</tt> és diferent del valor
    emmagatzemat a l'stencil buffer
</dl>

<p>El tercer paràmetre, <tt>mask</tt>, defineix una màscara de bits
que determina quins bits del valor de referència i de l'stencil buffer
són rellevants pel filtre. Inicialment tots els bits de la màscara
estan inicialitzats a 1, però si indiquem altres valors, totes les
comparacions anteriors es realitzen entre els resultats de fer un AND
bit a bit entre la màscara i el valor de referència, i entre la
màscara i el valor del buffer. Per exemple si <tt>mask==070</tt> i
<tt>refval==015</tt>, i si la funció triada és <tt>GL_GEQUAL</tt>,
aleshores un fragment passa si
<pre class=algoritme>
                    stencil & 070 <= 010
</pre>
<P>és a dir si ni el bit 4 ni el 5 de la posició corresponent de
l'stencil buffer estan activats.

<p>Aquesta màscara pot estar relacionada però és diferent de la que
especifiquem amb la crida a <tt>glStencilMask()</tt>. Aquesta màscara
simplement autoritza o prohibeix l'actualització d'un cert bit de
l'stencil buffer. Si l'stencil buffer té <i>s</i> bits, aleshores els
<i>s</i> bits menys significatius de l'argument determinaran la
màscara. Els bits que estiguin a 1 podran ser actualitzats a l'stencil
buffer, mentre que els que estiguin a zero seran sols de
lectura. Aquestes crides es fan servir en algoritmes sofisticats que
usen diferents bits de l'stencil buffer per diferents propòsits (per
exemple els algoritmes que s'han proposat per a dibuixar objectes
modelats amb arbres CSG aprofitant l'acceleració per hardware dels
gràfics, sense necessitat d'avaluar explícitament la frontera (que és
una operació molt costosa).

<p>L'operació <tt>glClear(GL_STENCIL_BUFFER_BIT)</tt> inicialitza tot
l'stencil buffer amb el valor declarat mitjançant
<tt>glClearStencil()</tt>, però sols modifica els bits que en la
màscara estigun a 1. Algunes instalacions d'OpenGL tanmateix contenen
un bug pel que la màscara no es fa servir en aquest cas.

<br><br>
<DIV CLASS="nav">
<a href="m2i20_AltresBuffers.html">[Anterior]</a>
<a href="m2i40_Accum.html">[Següent]</a>
</div>
</body>
</html>
