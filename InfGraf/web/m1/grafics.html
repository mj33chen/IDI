<!DOCTYPE HTML PUBLIC "-//W3C//DTD HTML 4.0 Transitional//EN">
<html lang="CA">
<HEAD><TITLE>M1.1.Gràfics amb computador.</TITLE>
<META HTTP-EQUIV="Content-Type" CONTENT="text/html;charset=iso-8859-1">
<LINK REL="stylesheet" type="text/css" HREF="../upc.css">
<script type="text/javascript" src="../upc.js"></script>
</HEAD>
<BODY >
<SCRIPT>
top.passara("aplic","gc");
</SCRIPT>
<A NAME="inici"></a>
<DIV CLASS="nav">
      [Anterior]
      [Següent]
      <a href="object.html">[Apartat anterior]</a>
      <a href="main12.html">[Següent apartat]</a>
    </div>
<br><br>

<div class=tit1>Els gràfics per computador</div>


<P>
Entenem per gràfics amb computador tot aquell conjunt de tècniques que
ens permeten obtenir dibuixos i imatges amb un computador, així com
interaccionar amb elles.

<P>
La història dels gràfics amb computador ha estat sempre molt lligada a
l'evolució del hardware. Els gràfics dels anys 1970, per exemple,
s'havien de generar en pantalles gràfiques vectorials (en blanc i
negre o amb molt pocs colors) o bé en plotters vectorials de
ploma. Aquestes limitacions (vectorial, pocs colors) restringien les
aplicacions a aquelles que comportaven dibuixos vectorials en 2D i
sense moviment: plànols, esquemes plans de connexionat, etc.

<P>
El primer gran salt endavant, al principi de la dècada dels 1980, va
anar lligat a l'aparició de les pantalles d'escombrat. Encara que les
primeres pantalles eren encara de baixa resolució i de sortida en
blanc i negre, això va permetre començar a pensar en aplicacions
interactives amb moviment de la imatge en temps real. Les actuals
pantalles d'escombrat segueixen el mateix principi, però la major
potència de càlcul i l'abaratiment de les memòries a la dècada dels
1990 ha permès disposar de plaques gràfiques amb altes prestacions de
color i resolució, com podeu veure als següents exemples:

<br>
<CENTER><table><tr><td>
<img src="imatges/faro.jpg" HSPACE=20 VSPACE=20>
</td></table></CENTER>

<P>
L'augment de potència de càlcul a les plaques gràfiques que hem tingut
a la dècada dels 1990 ha permès l'aparició de les llibreries gràfiques
3D (nosaltres, a aquesta assignatura usarem Gl4Java, que és una API
que implementa una part substancial de la llibreria gràfica 3D
OpenGL), i la implementació dels algorismes gràfics corresponents en
hardware, dins de les plaques gràfiques. Poder disposar d'algorismes
com el Z-Buffer per a eliminació de parts amagades o el de mapejat de
textures a la mateixa placa gràfica, ens dona eines per a la
programació d'aplicacions gràfiques de visualització realista
d'escenes complexes, animació 3D, navegació interactiva i realitat
virtual.

<P>
Tots els algorismes de gràfics per a la visualització d'escenes
geomètriques que veurem aquest llibre es basen en tres eines bàsiques:
un model geomètric dels objectes de l'escena, algorismes per a la
visualització interactiva de l'escena, i tècniques d'interacció.

<P>
El primer requisit en tota aplicació amb sortida gràfica és disposar
d'un model de la informació geomètrica. Com veurem en el capítol 5,
el computador cal que disposi d'una representació del model geomètric
dels objectes de l'escena. Aquesta representació conté les estructures
de dades necessàries per emmagatzemar la geometria dels objectes, i
permet que els poguem operar, interrogar, manipular i visualitzar tal
com fariem amb una maqueta o prototipus físic. En gràfics, la
representació del model geomètric té els mateixos efectes d'una
maqueta o prototipus virtual (de fet, se l'anomena <I>virtual
prototype</I> o <I>digital mock up</I>, maqueta digital). El model
geomètric pot ser de diferents tipus. Pot ser un model 2D si treballem
en aplicacions en el pla, o bé 3D si treballem amb objectes i escenes
a l'espai. Pot modelar un sol objecte, o bé un cojunt format per molts
objectes. Pot ser geomètricament simple o complex (en aquest darrer
cas, volem dir que el nombre d'elements geomètrics, per exemple
polígons, és molt elevat). Finalment podem pensar en models estàtics
(que modelitzen objectes rígids), models dinàmics o deformables (que
permeten modelitzar objectes no rígids com pot ser una molla en un
sistema mecànic, el cor en una aplicació mèdica, etc), així com també
models variacionals (per a objectes que tenen dimensions variables que
en tot cas han de cumplir una serie d'equacions anomenades
restriccions).

<P>
A part del model geomètric, tot sistema gràfic ha de poder generar
visualitzacions i per tant ha de disposar (o usar) d'eines i
algorismes per a la visualització interactiva de l'escena. Per aquest
punt ens recolzarem en les prestacions que ens pugui donar el hardware
del dispositiu de sortida (placa gràfica) així com en les llibreries
gràfiques disponibles (en els exemples i exercicis d'aquest llibre s'utilitza la
libreria Gl4Java). Algunes aplicacions no necessiten més que
visualitzacions simples, mentre que d'altres requereixen
visualitzacions realistes. En alguns casos la visualització realista
es remarca afegint-hi una visualització simbòlica addicional per a
remarcar determinats aspectes de les dades.

<P>
Finalment, el tercer element de tota aplicació gràfica interactiva són
les tècniques d'interacció amb l'usuari, que permeten que el sistema
respongui a les peticions de l'usuari en la forma esperada. Els
elements d'interacció gràfica els veurem al capítol 9. Podem pensar en
una àmplia gama d'aplicacions gràfiques, que van des de les que no
suporten cap interacció fins les més avançades d'interacció implícita
en els sistemes de realitat virtual, passant pels sistemes actuals
d'interacció basada en events i que usen finestres, icones, el ratolí
i un cursor (sistemes WIMP).


<BR>
<DIV CLASS="nav">
      [Anterior]
      [Següent]
      <a href="object.html">[Apartat anterior]</a>
      <a href="main12.html">[Següent apartat]</a>
    </div>
</BODY>
</HTML>
