<!DOCTYPE HTML PUBLIC "-//W3C//DTD HTML 4.0 Transitional//EN">
<html lang="CA">
<head>
<title></title>
<meta http-equiv="Content-Type" content="text/html; charset=iso-8859-1">
<LINK REL="stylesheet" type="text/css" HREF="../upc.css" >
<script type="text/javascript" src="../upc.js"></script>
<SCRIPT>
top.passara("opengl","cridbas");
</SCRIPT>
<BODY>
<DIV CLASS="nav">
<a href="m7a10_BasicIntroduccio.html">[Anterior]</a>
<a href="m7a20_BasicInstruccPrincipals.html">[Següent]</a>
</div>
<br><br>

<div class=tit1> Crides bàsiques d'OpenGL.
<span class=tit2>Introducció i característiques que OpenGL implementa</span>
</div>

<P>
OpenGL treballa com una màquina d'estats. Un estat o mode és un
conjunt de variables que defineixen el comportament d'altres comandes
OpenGL. Exemples de variables poden ser el color actual, transformació
de projecció actual, il·luminació, etc. Tota variable d'estat té un
<I>valor per defecte</I>. Existeixen comandes que permeten consultar i
alterar el valor d'aquestes variables.

<P>
L'execució de comandes OpenGL segueix un model
<I>client-servidor</I>, on el client és qui executa l'aplicació que
llença comandes OpenGL i el servidor és el que rep i interpreta
aquestes comandes i realitza la visualització. El client i el servidor
poden no ser a la mateixa màquina.

<P>
Sense entrar en detall podem descriure algunes de les característiques
que OpenGL implementa:

<UL>
<LI><B>Primitives geomètriques:</B> permeten construir descripcions
matemàtiques dels objectes. Les primitives actuals són: punts, línies,
polígons, imatges i bitmaps.</LI>
<LI><B>Modelat i visualització:</B> permet col·locar objectes en una
escena 3D, moure la <A class=glossari Href="javascript:glossari('camara.html')">càmera</A> en l'espai i seleccionar el punt de vista
per a visualitzar l'escena (<I>rendering</I>).</LI>
<LI><B>Transformacions:</B> rotació, escalat, traslació,
perspectiva en 3D, etc...</LI>
<LI><B>Codificació del color:</B> en RGBA
(<A class=glossari Href="javascript:glossari('rgb.html')"><I>Red-Green-Blue</I></A> més component d'opacitat <I>Alpha</I>) o en mode color índex.</LI>
<LI><B>Z-buffering:</B> guarda memòria de la coordenada Z d'un objecte
3D. El <a href="../m10/m2h40_Buffers.html">Z-bufer</a> s'usa per a guardar informació de la proximitat de
l'objecte a l'observador. També és crucial per a eliminar parts
amagades.</LI>
<LI><A class=glossari Href="javascript:glossari('aliasing.html')"><B>Anti-aliasing:</B></A> redueix l'efecte <I>d'escala</I> en línies
pintades en una pantalla de computador. Aquest efecte apareix sovint
quan les línies es pinten en una resolució baixa. L'<i>anti-aliasing</i> és
una tècnica comú en gràfics que modifica el color i la intensitat dels
píxels propers a la línia per tal de reduir l'efecte de
``zig-zag''.</LI>
<LI><B>Il·luminació de materials:</B> és un punt indispensable en els
gràfics 3D. OpenGL ofereix comandes per a calcular el color a cada
punt donades les propietats del material i les fonts de llum de
l'escena.</LI>
<LI><B>Colorat (<i>shading</i>) de Gouraud:</B> és una tècnica usada per a aplicar
colorat suau a objectes 3D, donant subtils diferències de color al
llarg de les seves superfícies.</LI>
<LI><B>Mapejat de textures:</B> ajuda a donar realisme als models
dibuixant imatges que simulen tipus de superfícies i materials a les
cares dels objectes del model.</LI>
<LI><B>Transparència:</B> usa el valor <I>Alpha</I> (nivell d'opacitat
del material) del codi RGBA permetent combinar el color del fragment
que s'està processant amb el del píxel guardat al <A class=glossari Href="javascript:glossari('FrmBuffer.html')">frame buffer</A>.</LI>
<LI><B>Efectes atmosfèrics:</B> la boira, el fum i altres efectes
atmosfèrics poden fer que les imatges siguin més realistes. <I>Fog</I>
és un terme que realment descriu un algoritme que simula boirina, fum,
polució o simplement l'efecte de l'aire, afegint profunditat a la
imatge.</LI>
<LI><B>Plans d'<I>stencil</I>:</B> restringeix l'àrea de dibuixat a
certes parts de la pantalla.</LI>
<LI><B>Display lists:</B> permeten guardar comandes de pintat en una
llista per un <I>rendering</I> posterior. Quan s'usen de forma
apropiada poden millorar fortament el rendiment del
<I>rendering</I>.</LI>
<LI><B>Interacció i selecció:</B> permeten crear aplicacions en que
l'usuari pot seleccionar una regió de la pantalla o escollir un
objecte dibuixat.</LI>
<LI><B>Avaluadors polinomials:</B> serveixen per a suportar B-splines
racionals no uniformes. Ajuden a pintar corbes suaus mitjançant uns
quants punts de referència, estalviant la necessitat de guardar molts
altres punts entre mig.</LI>
<LI><B>Primitives raster:</B> (bitmaps i rectangles de píxels).</LI>
<LI><B>Operacions de <A class=glossari Href="javascript:glossari('pixel.html')">píxels</A>.</B></LI>
</UL>

<P>
Una altra característica força utilitzada en programes implementats
amb OpenGL però que no és directament una implementació d'OpenGL és el
<B>Doble buffering</B>. Aquesta característica és normalment
implementada per la llibreria que comunica directament amb el sistema
de finestres (pex. glX en el cas de màquines unix, l'API de windows,
la llibreria glut, o la tk en Mesa per MS-DOS, etc); però la nombrem
aquí perque acostuma a ser molt utilitzada en programes que usen
OpenGL. El <B>Doble buffering</B> ajuda a eliminar l'efecte de
repintat en animacions. Cada frame successiu en una animació es
construeix en un buffer de memòria separat, i només es pinta quan el
dibuixat del frame s'ha acabat.  

<br><br>
<DIV CLASS="nav">
<a href="m7a10_BasicIntroduccio.html">[Anterior]</a>
<a href="m7a20_BasicInstruccPrincipals.html">[Següent]</a>
</div>
</body>
</html>
