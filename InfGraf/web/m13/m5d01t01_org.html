<!DOCTYPE HTML PUBLIC "-//W3C//DTD HTML 4.0 Transitional//EN">
<html lang="CA">
<head>
<title></title>
<meta http-equiv="Content-Type" content="text/html; charset=iso-8859-1">
<LINK REL="stylesheet" type="text/css" HREF="../upc.css" >
<script type="text/javascript" src="../upc.js"></script>
<SCRIPT>
top.passara("realvirt","visester");
</SCRIPT>
<BODY>
<DIV CLASS="nav">
<a href="m5d01_Estereo.html">[Anterior]</a>
<a href="m5d01t02_depth.html">[Següent]</a>
</div>
<br><br>

<div class=tit1>Visió estereoscòpica.
<span class=tit2>Organització</span>
</div>

<p>A l'apartat <B>Percepció de la profunditat</B>, es descriuen les
diferents tècniques que utilitza el sistema visual humà per aconseguir
informació de profunditat o de relleu a partir de les imatges planes
que es projecten a les nostres retines.

<p>Veurem que hi ha diferents característiques de les imatges, com ara
les variacions de color i les ombres, que són utilitzades pel sistema
visual humà per inferir aquest tipus d'informació. L'estudi d'aquestes
característiques de les imatges, que són complementàries a la visió
estereoscòpica, és important perquè per aconseguir una percepció
estereoscòpica eficaç és necessari garantir l'absència d'elements que,
per incoherència, impossibilitin o redueixin l'efecte estereoscòpic.

<p>L'apartat <b>Fonaments de la percepció estereoscòpica </b>està
dedicat a la percepció de la profunditat dels objectes mitjançant
l'estereoscopia. En ell s'estudia el sistema visual humà i
s'introdueix un model de càmera per representar un observador
binocular (és a dir, un observador amb dos ulls).

<p>A l'apartat <b>Tècniques de visió en relleu</b>, es descriuen
breument les diferents tècniques i dispositius que permeten la
presentació d'imatges esterescòpiques: projecció separada, projecció
conjunta, projecció directa, holografies, estereogrames, etc.  Veurem
que algunes d'aquestes tècniques, com ara l'holografia, no permeten
fer servir imatges animades i, per tant, no són adients pels
dispositius de realitat virtual.

<p>A l'apartat <b>Procés de generació d'imatges estereoscòpiques</b>,
estudiarem en detall el procés de generació d'imatges estereoscòpiques
per computador, el qual és bàsicament una extensió del procés de
visualització descrit al capítol 6.  La novetat principal respecte al
procés de visualització clàssic és que ara <i> haurem de generar dues
imatges</i> (una per a cada ull) en lloc d'una, i que haurem de
garantir que cada ull rep la imatge que li correspon i no l'altra
(d'això se'n diu <i> direccionament</i> del parell estereoscòpic).  El
punt de partida d'aquest procés és el model geomètric de l'escena que
es pretén visualitzar, i el component final és l'ull humà.

<p>Distingirem bàsicament quatre etapes: el <i>càlcul de la imatge</i>
(que inclou bàsicament el procés de visualització 3D i 2D), la
<i>codificació de la imatge</i> en un senyal de vídeo, la
<i>visualització de la imatge </i>en un dispositiu físic, i el
<i>direccionament</i> o mecanisme que permet fer arribar a cada retina
la imatge que li correspon.

<p>Al següent apartat, <b>Càlcul del parell estereoscòpic</b>,
estudiarem les ampliacions que cal fer al procés de visualització per
obtenir parells estereoscòpics, i en particular, com calcular els
paràmetres de la càmera virtual corresponent a cada ull. A la sortida
del procés de càlcul, tindrem al frame buffer la imatge corresponent a
un dels dos ulls o a tots dos, depenent del tipus d'estèreo utilitzat.

<p>A l'apartat <b>Codificació i visualització d'imatges
estereoscòpiques</b>, veurem breument quins són els principals
aspectes relacionats amb la codificació d'imatges 3D, on per
<i>codificació</i> entenem el format de les imatges al frame buffer
així com la seva conversió en un senyal de vídeo adient pel dispositiu
de visualització (pantalla, projector, etc.) que s'utilitzarà a la
següent etapa.  També veurem les diferències entre l'estèreo actiu i
l'estèreo passiu, i els avantatges i inconvenients de cada sistema.


<br><br>
<DIV CLASS="nav">
<a href="m5d01_Estereo.html">[Anterior]</a>
<a href="m5d01t02_depth.html">[Següent]</a>
</div>
</body>
</html>
