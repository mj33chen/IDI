<!DOCTYPE HTML PUBLIC "-//W3C//DTD HTML 4.0 Transitional//EN">
<html lang="CA">
<head>
<title></title>
<meta http-equiv="Content-Type" content="text/html; charset=iso-8859-1">
<LINK REL="stylesheet" type="text/css" HREF="../upc.css" >
<script type="text/javascript" src="../upc.js"></script>
<SCRIPT>
top.passara("realvirt","arquit");
</SCRIPT>
<BODY>
<DIV CLASS="nav">
<a href="m5b01t01_ArqComponents.html">[Anterior]</a>
<a href="m5b01t03_ArqNivells.html">[Següent]</a>
</div>
<br><br>

<div class=tit1>Arquitectura.
<span class=tit2>Funcionament d'un sistema de realitat virtual</span>
</div>

<p>El funcionament d'un sistema típic de realitat virtual, en
funció dels elements hardware i software descrits anteriorment, es descriu a
continuació.</p>

<p>Les accions de l'usuari són enregistrades en temps real
pels <b>perifèrics d'entrada</b> o sensors. Un requeriment bàsic és
capturar la posició del cap de l'usuari (segons el sistema de visualització,
bastarà conèixer la posició del cap o necessitarem també la seva orientació
en l'espai), encara que també és freqüent capturar els moviments de la mà
i dels dits de la mà. Aquesta informació s'envia al computador, on es
processada pels mòduls de recollida i <b>tractament de dades d'entrada</b>.
Un cop les accions de l'usuari estan en un format adient, s'utilitzen a la
part de <b>simulació</b>, tant per introduir possibles canvis en el món virtual
(per exemple, l'usuari ha mogut una cadira i aquest canvi s'ha de reflectir
en el model geomètric) com per generar les imatges, sons i altres dades per
completar la simulació sensorial. En el cas de la simulació visual, els
algorismes de <b>síntesi d'imatges</b> calculen una imatge al frame buffer
amb els paràmetres de càmera virtual corresponents a la posició i orientació
del cap de l'usuari. La informació digital del frame buffer és tradueix en
un senyal de vídeo per la placa gràfica i aquest senyal es tradueix en una
imatge física en el dispositiu de visualització. El mateix passa amb els
estímuls per la resta dels sentits, que són calculats pels algorismes de
simulació, traduïts en senyals digitals pel hardware i finalment convertits en
estímuls físics pels <b>dispositius de sortida</b>.</p>

<div ALIGN="center"><img border="0" src="imatges/arquitecturas.jpg" width="550" height="383"></div>

<p>Les etapes descrites anteriorment completen un cicle que s'ha
de repetir contínuament el més ràpidament possible com perquè l'usuari
sigui incapaç de percebre el retard. En aquest sentit, cal distingir entre les <b>freqüències
d'actualització</b> (freqüència amb la que els sensors envien les dades de
posició, freqüència amb que es repinten les imatges...) i el <b>temps de
latència </b>(que és el temps que passa des que es produeix un
esdeveniment, com per exemple un moviment del cap, fins que té resposta per
part del sistema i es visualitza la imatge amb el nou punt de vista). Encara que
estan molt relacionades, cal tenir present la diferència entre ambdues
magnituds, com posa de manifest la següent comparació. Un sistema amb una
freqüència d'actualització molt elevada, com són 60 Hz, però un temps de
latència també molt gran, per exemple 4 segons, serà capaç de detectar
moviments ràpids de l'usuari (doncs es prenen mostres de la seva posició
cada 1/60 de segon), però des que l'usuari fa un moviment del cap fins a
que rep la imatge corresponent passa prou temps com perquè es pugui parlar d'interactivitat.
En canvi, un sistema amb una freqüència d'actualització de 10 Hz però una
latència de 0.2 segons, serà més interactiu, encara que les imatges es
percebran a salts i no com una seqüència contínua.</p>


<br><br>
<DIV CLASS="nav">
<a href="m5b01t01_ArqComponents.html">[Anterior]</a>
<a href="m5b01t03_ArqNivells.html">[Següent]</a>
</div>
</body>
</html>
