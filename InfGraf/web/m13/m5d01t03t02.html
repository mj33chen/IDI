<!DOCTYPE HTML PUBLIC "-//W3C//DTD HTML 4.0 Transitional//EN">
<html lang="CA">
<head>
<title></title>
<meta http-equiv="Content-Type" content="text/html; charset=iso-8859-1">
<LINK REL="stylesheet" type="text/css" HREF="../upc.css" >
<script type="text/javascript" src="../upc.js"></script>
<SCRIPT>
top.passara("realvirt","visester");
</SCRIPT>
<BODY>
<DIV CLASS="nav">
<a href="m5d01t03t01.html">[Anterior]</a>
<a href="m5d01t03t03.html">[Següent]</a>
</div>
<br><br>

<div class=tit1>Visió estereoscòpica.
<span class=tit2>Fonaments de la percepció estereoscòpica.</span>
<span class=tit3>Model de l'ull humà (observador monocular)</span>
</div>

<p>En aquest apartat introduirem un model senzill de l'ull humà que ens
permetrà calcular la posició que ocupa a la retina cada punt de
l'escena. Per aquesta tasca farem servir un model de càmera similar al que vam
fer servir al capítol 6. De moment, només ens interessa modelar només un ull
(observador monocular); més endavant ampliarem aquest model per tal que
pugui representar un observador binocular.

<p>La posició i orientació d'un ull, tal i com es veu al capítol 6,
queden determinades per
aquests paràmetres:

<ul>
  <li><b>Posició de l'observador</b>, representada per un punt <b>O</b>. Per
    ser més precisos, agafarem el punt central de la retina com a posició de
    l'observador.&nbsp;</li>
  <li><b>Centre de l'escena</b>, representat per qualsevol punt <b>C </b>en la
    direcció de l'eix òptic.</li>
  <li><b>Vector cap amunt</b>, representat per un vector <b>u</b>.<b>&nbsp;</b>El
    vector cap amunt és un vector que assenyala la direcció vertical de globus
    ocular.</li>
</ul>

<p>La següent figura il·lustra la interpretació d'aquests tres paràmetres:

<div align="center"><img border="0" src="imatges/camarasimple1s.jpg" width="400" height="260"></div>

<p>Els paràmetres <b>C</b>, <b>O</b> i <b>u</b> defineixen el <b> Sistema de Coordenades de
l'Observador</b> (<b>SCO</b>):

<ul>
  <li>L'<b>origen</b> del sistema de coordenades està en la posició <b> O</b>
</li>
  <li>L'<b>eix</b> <b>Z </b>té la mateixa direcció que vector <b> OC </b>(l'eix
    òptic) però en sentit contrari.&nbsp;</li>
  <li>L'<b>eix</b> <b>Y</b> es calcula de forma que sigui perpendicular a l'eix
    òptic i de forma que contingui la projecció del vector <b>u</b> al pla
    perpendicular a l'eix òptic.</li>
  <li>L'<b>eix</b> <b>X </b>es calcula com el producte vectorial de Y i Z&nbsp;</li>
</ul>

<p>La següent figura mostra la direcció dels eixos del Sistema de Coordenades de
l'Observador:

<div align="center">
<img border="0" src="imatges/camarasimple2s.jpg" width="350" height="228"></div>

<p>Amb els paràmetres anteriors no n'hi ha prou per calcular la
posició de la projecció d'un punt qualsevol de l'escena a la retina,
doncs no hem dit res sobre la <b>forma de la retina</b>, ni tampoc
sobre el <b>camp de visió </b>humà, que és l'equivalent a l'<b>angle
d'obertura</b> del model de càmera que vam veure al capítol 6.

<p>De fet, la retina té forma corbada, el camp visual de l'ull humà és
aproximadament de 180 graus, tant en direcció horitzontal com en
vertical i, a més a més, la imatge que es forma a la retina està
invertida degut a l'efecte del cristal·lí, que actua com una lent
biconvexa (convexa per tots dos costats). De cara a l'estudi de
l'estereoscopia, podem ignorar aquests detalls i considerar que l'ull
es comporta com una càmera fotogràfica. Per tant, considerarem que la
projecció que s'obté a la retina és equivalent a la projecció que
s'obtindria en la pel·lícula d'una càmera situada amb l'objectiu en la
mateixa posició i orientació de l'ull.

<p>La figura següent mostra el camp visual aproximat de cada ull:

<div align="center"><img border="0" src="imatges/campvisuals.jpg" width="300" height="215"></div>

<p>Fixeu-vos
que la visió estereoscòpica només es pot manifestar amb els objectes que es
troben a la intersecció entre els dos camps visuals, i que per tant són
visibles des dels dos ulls.


<br><br>
<DIV CLASS="nav">
<a href="m5d01t03t01.html">[Anterior]</a>
<a href="m5d01t03t03.html">[Següent]</a>
</div>
</body>
</html>
