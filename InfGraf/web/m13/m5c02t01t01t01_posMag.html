<!DOCTYPE HTML PUBLIC "-//W3C//DTD HTML 4.0 Transitional//EN">
<html lang="CA">
<head>
<title></title>
<meta http-equiv="Content-Type" content="text/html; charset=iso-8859-1">
<LINK REL="stylesheet" type="text/css" HREF="../upc.css" >
<script type="text/javascript" src="../upc.js"></script>
<SCRIPT>
top.passara("realvirt","perif");
</SCRIPT>
<BODY>
<DIV CLASS="nav">
<a href="m5c02t01t01_pos.html">[Anterior]</a>
<a href="m5c02t01t01t02_posOpt.html">[Següent]</a>
</div>
<br><br>

<div class=tit1>Perifèrics.
<span class=tit2>Dispositius d'entrada.</span>
<span class=tit3>Posicionadors magnètics</span>
</div>

<p>Els posicionadors magnètics es basen en la generació de
camps electromagnètics i en l'enregistrament de la seva atenuació en un
sensor.</p>

<p>Els posicionadors magnètics inclouen una <b>font de camp
magnètic, </b>un o més <b>sensors</b>, i una <b>unitat de control</b>. La
figura següent mostra aquests elements en el sistema UltraTrack del fabricant
Polhemus Inc.:</p>

<div ALIGN="center"><img border="0" src="imatges/ultratrack2.jpg" width="317" height="326"></div>

<p>La font de camp magnètic és fixa i consisteix normalment en tres
bobines perpendiculars entre sí per les que es fa circular un corrent elèctric
de forma alterna, donant lloc a tres camps magnètics perpendiculars i
seqüencials en el temps (en la figura anterior es poden apreciar clarament les
bobines dins l'esfera de metacrilat). </p>

<p>Els sensors també contenen tres bobines, però en aquest cas
s'hi mesura el corrent elèctric induït pel camp magnètic que envolta el
sensor. Els sensors es fixen a l'objecte que es vol mesurar.</p>

<p>La unitat de control s'encarrega d'alimentar la font de
camp magnètic, de llegir les dades enregistrades en els sensors, de resoldre el
sistema d'equacions i de les comunicacions amb el computador (per exemple, via
la interfície RS-232). En el sistema d'equacions que ha de resoldre la unitat
central, les incògnites són les coordenades de posició i els angles de
rotació de cada sensor (6 incògnites), i les dades són les lectures de
cadascuna de les tres bobines del sensor per cadascú dels tres camps magnètics
que crea la font (en total 9 lectures per sensor).</p>

<div class=tit3><b>Prestacions</b></div>

<p>Els fabricants Polhemus i Ascension comercialitzen
posicionadors magnètics amb freqüències d'actualització de fins a 100 Hz i
amb una resolució en la posició d'uns 2 mm.</p>

<b>
<p class=noind>Avantatges</p>
</b>

<p>Els posicionadors magnètics són, amb diferència, els més
usats en realitat virtual.</p>

<p>El principal avantatge respecte les tecnologies més
directament competidores és que no requereix que el sensor &quot;vegi&quot; la
font, és a dir, els posicionadors magnètics són igualment operatius quan hi
ha objectes que s'interposen entre el sensor i la font (com veurem, aquesta
darrera possibilitat és el principal problema dels posicionadors òptics).</p>

<p>Són bastant acurats, permeten detectar múltiples objectes
(un per sensor) i els sensors acostumen a ser petits.</p>

<b>
<p class=noind>Inconvenients</p>
</b>

<p>La distància entre la font i els sensors no pot superar
certa distància màxima (entre 2 i 10 metres) donada pel fabricant. Per sobre d'aquesta
distància, la precisió de les mesures decreix ràpidament. Per tant, aquest
sistema només es pot utilitzar per capturar objectes amb un radi de moviment
molt acotat.</p>

<p>Degut a que utilitzen tecnologia de camps magnètics, aquests
sistemes són molt sensibles a les grans superfícies ferromagnètiques, així
com a qualsevol altre dispositiu que generi camps magnètics i que es trobi als
voltants dels sensors (transformadors, tubs de televisió...).</p>

<p>Un altre inconvenient són els cables que uneixen cada sensor
amb la unitat central, cables que en algunes aplicacions poder resultar
inadequats.</p>


<br><br>
<DIV CLASS="nav">
<a href="m5c02t01t01_pos.html">[Anterior]</a>
<a href="m5c02t01t01t02_posOpt.html">[Següent]</a>
</div>
</body>
</html>
