<!DOCTYPE HTML PUBLIC "-//W3C//DTD HTML 4.0 Transitional//EN">
<html lang="CA">
<head>
<title></title>
<meta http-equiv="Content-Type" content="text/html; charset=iso-8859-1">
<LINK REL="stylesheet" type="text/css" HREF="../upc.css" >
<script type="text/javascript" src="../upc.js"></script>
<SCRIPT>
top.passara("realvirt","perif");
</SCRIPT>
<BODY>
<DIV CLASS="nav">
<a href="m5c02t02t01t01_Vis.html">[Anterior]</a>
<a href="m5c02t02t01t03_Disp.html">[Següent]</a>
</div>
<br><br>

<div class=tit1>Perifèrics.
<span class=tit2>Dispositius de sortida.</span>
<span class=tit3>Efectors visuals: Factors que determinen la qualitat de visualització</span>
</div>

<p>En un sistema de visualització hi ha algunes característiques
especialment importants que determinen la qualitat d'imatge, com la
<b>resolució</b>, la <b>profunditat de color</b>, la <b>freqüència de
refresc</b>, i el <b>camp visual</b>.

<div class=tit3><b>Resolució</b></div>

<p>La resolució és el número de píxels d'una imatge, el color dels
quals es pot controlar de forma individual.</p>

<p>Els sistemes basats en LCD i DLP tenen una resolució
&quot;nativa&quot; que correspon al número de transistors i
micromiralls, respectivament. Als sistemes basats en CRT, no es pot
parlar d'una resolució nativa sinó d'una resolució màxima.</p>

<p>Una resolució elevada, per exemple 1024x768, no és garantia de bona
qualitat d'imatge, ja que entre d'altres coses hem de tenir en compte
les dimensions físiques de la pantalla, i la distancia de l'observador
a aquesta pantalla. Per aquest motiu és comú fer servir la
<b>resolució angular</b>, definida com el número de píxels per cada
grau de visió d'un observador situat a una determinada distancia de la
pantalla. La resolució angular té una relació directa amb la resolució
de les imatges que es projectaran a la retina de l'observador, i per
tant és una mesura adient per comparar dispositius com els cascos
estereoscòpics. L'ull humà pot distingir aproximadament uns 30 cicles
per grau.</p>

<div class=tit3><b>Profunditat de color</b></div>

<p>La profunditat de color determina els nivells d'intensitat amb que
el dispositiu es capaç de visualitzar un color, i es mesura normalment
com el número de colors diferents que es poden
visualitzar. Normalment, la profunditat de color està limitada no pel
dispositiu de visualització sinó per la placa gràfica que genera el
senyal de vídeo corresponent. Una excepció són els projectors DLP, on
els nivells d'intensitat de cada component de color estan limitats per
la velocitat d'oscil·lació dels micromiralls.</p>

<div class=tit3><b>Freqüència de refresc</b></div>

<p>La freqüència de refresc és el número d'imatges que es visualitzen
per unitat de temps. Cal distingir la freqüència de refresc del
dispositiu de visualització (<i>vertical frequency</i>), de la
freqüència de refresc d'una aplicació gràfica determinada (<i>frame
rate</i>).

<p>La <b>freqüència de refresc del dispositiu de visualització
</b>determina el número d'imatges diferents que és capaç de presentar
en un segon (es mesura en Hz). El nom deriva de les pantalles basades
en tecnologia CRT, on les imatges s'han de repintar contínuament fent
un escombrat de la pantalla. En els sistemes LCD i DLP, la freqüència
màxima de refresc depèn del temps de resposta dels components
electrònics i mecànics utilitzats.</p>

<p> La <b>freqüència de refresc d'una aplicació gràfica </b>és el
número d'imatges <i>diferents </i>que es capaç de calcular en un
segon. Normalment és mesura en fotogrames per segon (fps), i també
(per abús del llenguatge) en Hz. </p>

<p>Dit d'una altra manera, la freqüència de refresc del dispositiu
depèn del senyal de sincronisme vertical que genera la placa gràfica,
mentre que la freqüència de refresc de l'aplicació depèn de la
velocitat en que l'aplicació fa un repintat del frame buffer. </p>

<p>Si la freqüència de refresc d'un dispositiu CRT és baixa, les
imatges poden arribar a percebre's amb un cert parpelleig
(especialment si el fòsfor del tub és de baixa persistència).</p>

<p>Si la freqüència de refresc d'un dispositiu o de l'aplicació és
molt baixa, les imatges es percebran a salts. Per exemple, si una
pantalla treballa a 60Hz però la aplicació triga 1/10 segons en
calcular cada imatge, la freqüència de refresc que percebrà l'usuari
serà de 10 imatges per segon (la pantalla repeteix cada imatge 6 cops
abans de dibuixar una altra diferent).  Per tal de que l'usuari
percebi les imatges com una seqüència contínua, cal proporcionar una
freqüència de refresc prou elevada (al voltant de 30 imatges per
segon).</p>

<div class=tit3><b>Camp visual (field-of-view, FOV)</b></div>

<p>El camp visual de l'ull humà és aproximadament de 180 graus en
direcció horitzontal, i una mica menys en direcció vertical. El camp
visual d'un sistema de visualització indica la part del camp visual
humà que cobreix la imatge de la pantalla. En realitat virtual el camp
visual és molt important perquè condiciona el grau d'immersió. Quan
més s'apropa el camp visual del dispositiu al camp visual humà, més
sensació d'immersió tindrem.</p>


<br><br>
<DIV CLASS="nav">
<a href="m5c02t02t01t01_Vis.html">[Anterior]</a>
<a href="m5c02t02t01t03_Disp.html">[Següent]</a>
</div>
</body>
</html>
