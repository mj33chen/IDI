<!DOCTYPE HTML PUBLIC "-//W3C//DTD HTML 4.0 Transitional//EN">
<html lang="CA">
<head>
<title></title>
<meta http-equiv="Content-Type" content="text/html; charset=iso-8859-1">
<LINK REL="stylesheet" type="text/css" HREF="../upc.css" >
<script type="text/javascript" src="../upc.js"></script>
<SCRIPT>
top.passara("realvirt","arquit");
</SCRIPT>
<BODY>
<DIV CLASS="nav">
<a href="m5b01_Arquit.html">[Anterior]</a>
<a href="m5b01t02_ArqFuncionament.html">[Següent]</a>
</div>
<br><br>

<div class=tit1>Arquitectura.
<span class=tit2>Components d'un sistema de realitat virtual</span>
</div>

<p>En un sistema de realitat virtual es poden distingir elements
<b>hardware </b>i elements <b>software</b>.</p>

<p>Els components hardware més importants són el <b>computador</b>,
els <b>perifèrics d'entrada</b>, i els <b>perifèrics de sortida</b>.</p>

<p>Els components software més importants són el <b>model
geomètric 3D</b> i els programes de <b>simulació sensorial </b>(simulació
visual, auditiva, tàctil...), <b>simulació física</b> (moviment de la càmera
virtual, detecció de col·lisions, càlcul de deformacions...), i <b>recollida
de dades</b>.</p>

<p>La següent figura il·lustra els components d'un sistema
típic de realitat virtual:</p>

<div ALIGN="center"><img border="0" src="imatges/arquitecturas.jpg" width="550" height="383"></div>

<p>A continuació descriurem breument cadascun d'aquests
components:</p>

<div class=tit3><b>Perifèrics d'entrada (sensors)</b>
</div>

<p>Els perifèrics d'entrada s'encarreguen de <i>capturar
les accions del participant i enviar aquesta informació al computador</i>. Els
perifèrics d'entrada més freqüents en realitat virtual són els <b>posicionadors</b>
(que permeten al sistema conèixer en temps real la posició i orientació del
cap, de la mà, o de tot el cos de l'usuari), els <b>guants </b>(que permeten
detectar el moviment dels dits de la mà) i els <b>micròfons </b>(que
enregistren la veu del participant).</p>

<div class=tit3><b>Perifèrics de sortida (efectors)</b></div>

<p>Els perifèrics de sortida s'encarreguen de <i>traduir els
senyals d'àudio, vídeo, etc. generats pel computador en estímuls pels
òrgans dels sentits</i> (so, imatges, etc.). Els efectors es classifiquen
segons el sentit al que estan adreçats: hi ha efectors <b>visuals </b>(cascos
estereoscòpics, pantalles de projecció...), d'<b>àudio</b> (sistemes de so,
altaveus), de <b>força i tacte</b> (dispositius tàctils), i del sentit de l'<b>equilibri</b> (plataformes mòbils).</p>

<div class=tit3><b>Computador</b>
</div>

<p>El computador s'encarrega de dur a terme la simulació de
forma interactiva, basant-se en el model geomètric 3D i en el programari de
recollida de dades, simulació física i simulació sensorial. Degut a que el procés més crític en realitat
virtual és la simulació visual (síntesi d'imatges a partir de models 3D),
els computadors que es fan servir per realitat virtual són estacions de treball
amb prestacions gràfiques avançades, on la major part de les etapes del
procés de visualització estan implementades per hardware.</p>

<div class=tit3><b>Model geomètric 3D</b></div>

<p>Donat que un sistema de realitat virtual ha de permetre
explorar l'escena de forma interactiva i veure el món virtual des de qualsevol
punt de vista, és necessari disposar d'una representació geomètrica 3D d'aquest
món, que permeti fer els càlculs d'imatges, generació de so espacial,
càlcul de col·lisions, etc. als mòduls que descriurem més endavant.</p>

<div class=tit3><b>Software de tractament de dades d'entrada</b></div>

<p>Els mòduls de recollida i tractament de dades s'encarreguen de
llegir i processar la informació que proporcionen els sensors. Això inclou els
controladors dels dispositius físics, així com els mòduls pel
primer tractament de les dades subministrades. Per exemple, les dades de
posició i orientació del cap de l'usuari normalment s'han de transformar
per expressar-les en un sistema de coordenades de l'aplicació,
i s'han de filtrar per evitar salts sobtats com a conseqüència de lectures
errònies dels valors de posició. Els sistemes que permeten la comunicació amb
l'ordinador mitjançant ordres orals requereixen un sistema de reconeixement
de veu. Altres
sistemes fan servir un esquema de comunicació basat en gestos de la mà (una
mena de llenguatge de sord-muts però més senzill) i requereixen el
reconeixement de gestos a partir d'una seqüència de moviments.</p>

<div class=tit3><b>Software de simulació física</b></div>

<p>Els mòduls de simulació física s'encarreguen de dur a
terme les modificacions pertinents en la representació digital de l'escena, a
partir de les accions de l'usuari i de l'evolució interna del sistema. Per
exemple, si el mòdul de recollida de dades indica que l'usuari ha fet el gest
corresponent per obrir una porta, el sistema ha d'aplicar la transformació
geomètrica corresponent a l'objecte del model 3D que representa aquesta
porta. Aquests mòduls varien molt depenent de l'aplicació concreta. La
funció més bàsica consisteix a calcular en temps real els paràmetres de la
càmera virtual d'acord amb els moviments de l'usuari, encara que també pot
encarregar-se del càlcul de col·lisions, deformacions, comportament i altres
actualitzacions que afectin a l'evolució en el temps de l'entorn virtual
representat.</p>

<div class=tit3><b>Software de simulació sensorial</b></div>

<p>Aquests mòduls s'encarreguen de calcular la representació digital
de les imatges, sons, etc. que el hardware s'encarregarà de traduir a
senyals i finalment a estímuls pels sentits. Entre els mòduls de
simulació sensorial, el més important és el de <b>simulació
visual</b>, que es basa en algorismes de visualització en temps real
del model geomètric. Els algorismes de visualització que es fan servir
en realitat virtual són semblants als que s'han descrit als capítols
anteriors però, donat que el rendiment és crític, s'utilitzen
tècniques d'acceleració d'imatge per tal de reduir al mínim possible
el temps de generació de cada fotograma. Respecte a la <b>simulació
auditiva</b>, cal dir que la generació de so realista requereix tenir
en compte les propietats acústiques dels objectes i que els algorismes
són tan complicats com els algorismes de visualització. Respecte a la
<b>simulació tàctil</b>, cal distingir entre els dispositius que
proporcionen sensació de tacte (sovint limitada a la mà), sensació de
contacte (també limitada a la mà) i realimentació de força (impedeixen
o ofereixen resistència a fer moviments amb la mà quan aquesta topa
virtualment amb un objecte virtual). En qualsevol dels casos, és
imprescindible que el sistema sigui capaç de detectar en temps real
les col·lisions que es puguin produir entre la mà de l'usuari i els
objectes de l'escena, ja que és aquest esdeveniment qui activa els
dispositius hardware adients.</p>


<br><br>
<DIV CLASS="nav">
<a href="m5b01_Arquit.html">[Anterior]</a>
<a href="m5b01t02_ArqFuncionament.html">[Següent]</a>
</div>
</body>
</html>
