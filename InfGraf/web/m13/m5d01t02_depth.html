<!DOCTYPE HTML PUBLIC "-//W3C//DTD HTML 4.0 Transitional//EN">
<html lang="CA">
<head>
<title></title>
<meta http-equiv="Content-Type" content="text/html; charset=iso-8859-1">
<LINK REL="stylesheet" type="text/css" HREF="../upc.css" >
<script type="text/javascript" src="../upc.js"></script>
<SCRIPT>
top.passara("realvirt","visester");
</SCRIPT>
<BODY>
<DIV CLASS="nav">
<a href="m5d01t01_org.html">[Anterior]</a>
<a href="m5d01t02t01_mono.html">[Següent]</a>
</div>
<br><br>

<div class=tit1>Visió estereoscòpica.
<span class=tit2>Percepció de la profunditat</span>
</div>

<p>La major part de la informació de l'entorn que ens envolta
l'obtenim gràcies al sentit de la vista. Tanmateix, al sistema visual
es dóna una circumstància curiosa: d'una banda, el món en que vivim és
un món clarament <i>tridimensional</i>, però d'altra banda, la
percepció d'aquest món es basa en les <i>imatges planes</i> que es
projecten a les nostres retines. En aquestes imatges projectades, tal
i com passa amb una fotografia, s'ha perdut la informació de
profunditat dels punts de la imatge, on per profunditat entenem la
distància a l'observador dels objectes que apareixen a la imatge.

<p>Sense aquesta informació de profunditat, com és possible que puguem
caminar sense anar topant amb els objectes que ens envolten? Com és
possible que puguem calcular amb més o menys precisió la distància
dels objectes que veiem? La resposta es troba en una sèrie d'elements
anomenats <b>indicacions de profunditat</b> (en anglès, <i>depth
cues</i>), algunes de les quals eren ja conegudes pels pintors des de
fa molts segles.

<p>Podem definir <i>indicació de profunditat</i> com aquells elements
de les imatges que permeten al sistema visual humà obtenir informació
sobre la profunditat dels objectes que hi apareixen. La informació
sobre profunditat que ens pot aportar un element concret pot ser de
diferents tipus, per exemple:

<ul>
  <li>Profunditat absoluta d'un objecte (ens permet obtenir una aproximació de la
    distància de l'objecte a l'observador),</li>
  <li>Profunditat relativa (ens permet determinar, d'entre dos o més objectes,
    quin d'ells és el més proper a l'observador),</li>
  <li>Forma i textura (ens permet deduir la forma i la textura d'un objecte,
    quan aquestes no han quedat reflectides a la seva silueta)</li>
</ul>

<p>
Una primera classificació de les indicacions de profunditat
s'estableix distingint entre <b>indicacions monoculars</b> (aquelles
que podem obtenir a partir d'una única imatge, de qualsevol dels dos
ulls) i <b>indicacions binoculars</b> (aquelles que requereixen la
combinació de les imatges projectades a ambdós ulls).

<p>Dintre de les indicacions monoculars, algunes són <b>
estàtiques</b> (n'hi ha prou amb la imatge corresponent a un instant
de temps determinat) i d'altres són <b> dinàmiques</b> (requereixen
una seqüència d'imatges corresponent a un interval de temps
determinat, durant el qual l'observador està en moviment respecte
l'escena).

<h2>subapartats:</h2>

<UL>
	<LI><a href="m5d01t02t01_mono.html" target="principal">Indicacions de profunditat monoculars</a></LI>
	<LI><a href="m5d01t02t02_bino.html" target="principal">Indicacions de profunditat binoculars</a></LI>
</UL>


<br><br>
<DIV CLASS="nav">
<a href="m5d01t01_org.html">[Anterior]</a>
<a href="m5d01t02t01_mono.html">[Següent]</a>
</div>
</body>
</html>
