<!DOCTYPE HTML PUBLIC "-//W3C//DTD HTML 4.0 Transitional//EN">
<html lang="CA">
<head>
<title></title>
<meta http-equiv="Content-Type" content="text/html; charset=iso-8859-1">
<LINK REL="stylesheet" type="text/css" HREF="../upc.css" >
<script type="text/javascript" src="../upc.js"></script>
<SCRIPT>
top.passara("realvirt","visester");
</SCRIPT>
<BODY>
<DIV CLASS="nav">
<a href="m5d01t04_tec.html">[Anterior]</a>
<a href="m5d01t04t02.html">[Següent]</a>
</div>
<br><br>

<div class=tit1>Visió estereoscòpica.
<span class=tit2>Tècniques de visió en relleu.</span>
<span class=tit3>Projecció separada</span>
</div>

<p class=noind><b>Què la caracteritza?</b></p>

<p>La projecció separada es caracteritza per utilitzar <b>dues
pantalles</b>, normalment de dimensions reduïdes, on es projecten les
imatges destinades a l'ull esquerre i l'ull dret, respectivament.</p>

<b><p class=noind>De quins elements consta?</p></b>

<p>Els elements bàsics d'un sistema basat en projecció separada són:</p>

<ul>
  <b>
  <li>Dues pantalles</b>: l'objectiu de cada pantalla es recrear la imatge
  corresponent al punt de vista d'un dels dos ulls. Normalment es fan servir
  pantalles basades en tecnologia LCD, que són molt lleugeres, encara que
  també es poden fer servir pantalles basades en altres tecnologies com CRT o DLP.</li>
  <b>
  <li>Sistema òptic</b> <b>de direccionament</b>: aquest sistema consta d'una
  sèrie d'elements òptics com ara miralls, lents i filtres, que s'interposen
  entre cada pantalla i cada ull. L'objectiu del sistema òptic és fer que la
  llum procedent de cada pantalla es projecti en cada retina de forma adient.</li>
</ul>

<p>La següent figura mostra un esquema molt simplificat d'un sistema
basat en projecció separada:</p>

<div align="center"><img border="0" src="imatges/proj_separadas.jpg" width="300" height="250"></div>&nbsp;

<b><p class=noind>On es fa servir?</p></b>

<p>Aquesta és la tècnica que utilitzen els <b>cascos
estereoscòpics</b>, com el de la figura.</p>

<div align="center"><img border="0" src="imatges/casc.jpg" width="300" height="150"></div>

<b><p class=noind>Quines limitacions té?</p></b>

<p>Donat que fem servir dues pantalles separades, i que el sistema
òptic ha de garantir que cada ull rep només la imatge que li pertoca,
el més habitual és utilitzar pantalles de dimensions reduïdes,
situades molt a prop de cada ull.</p>

<p>Si la pantalla utilitza tecnologia LCD és més lleugera, però amb
una resolució molt reduïda (quan més petita és la dimensió d'una
matriu LCD, menys resolució pot arribar a tenir).</p>

<p>Si la pantalla utilitza CRT, la resolució pot millorar molt, però
el tub de raigs catòdics és més pesat i requereix un voltatge
considerable.</p>

<p>Habitualment el sistema òptic és incapaç de proporcionar el mateix
camp de visió que tenim en la visió natural (uns 180 graus en vertical
i horitzontal), per la qual cosa es perd la visió perifèrica i només
veiem la imatge a la part central de la retina. Aquest fet provoca una
pèrdua del grau d'immersió (és més difícil sentir que som part de
l'entorn que veiem).</p>

<b><p class=noind>Altres comentaris</p></b>

<p>El primer dispositiu de visió estereoscòpica, l'estereoscop (Wheatstone,
1838) feia servir la tècnica que hem anomenat projecció separada, amb la
única diferència que les pantalles eren simplement fotografies preses des
de punts de vista diferents. L'estereoscop pot considerar-se com un dels
antecedents dels cascos estereoscòpics.</p>


<br><br>
<DIV CLASS="nav">
<a href="m5d01t04_tec.html">[Anterior]</a>
<a href="m5d01t04t02.html">[Següent]</a>
</div>
</body>
</html>

