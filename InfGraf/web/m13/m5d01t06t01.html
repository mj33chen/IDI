<!DOCTYPE HTML PUBLIC "-//W3C//DTD HTML 4.0 Transitional//EN">
<html lang="CA">
<head>
<title></title>
<meta http-equiv="Content-Type" content="text/html; charset=iso-8859-1">
<LINK REL="stylesheet" type="text/css" HREF="../upc.css" >
<script type="text/javascript" src="../upc.js"></script>
<SCRIPT>
top.passara("realvirt","visester");
</SCRIPT>
<BODY>
<DIV CLASS="nav">
<a href="m5d01t06_cal.html">[Anterior]</a>
<a href="m5d01t06t02.html">[Següent]</a>
</div>
<br><br>

<div class=tit1>Visió estereoscòpica.
<span class=tit2>Càlcul del parell estereoscòpic.</span>
<span class=tit3>Consideracions preliminars</span>
</div>

<p>El model clàssic de visualització fa servir una analogia entre
la generació d'imatges sintètiques i la fotografia. En el model clàssic, per
obtenir la imatge d'un model 3D corresponent a un determinat punt de vista, hem
d'especificar la posició, orientació i propietats òptiques d'una <i>càmera
virtual</i>, de forma que el procés de visualització obté la imatge que es
projectaria en la pel·lícula d'aquesta hipotètica càmera. La figura següent
mostra els dos elements bàsics que intervenen en el model de visualització
clàssic: el model 3D (representat per la tetera) i la càmera virtual
(representat per una càmera fotogràfica):</p>

<div align="center"><img border="0" src="imatges/cameramodel1f.jpg" width="463" height="361"></div>

<p>En les aplicacions que no requereixen treballar amb visió
estereoscòpica, sovint <b>s'identifica l'usuari amb la càmera virtual</b>. Això vol dir que la càmera virtual es situa a la
mateixa posició que l'observador virtual, i que s'orienta cap a la direcció en
que mira aquest observador, de forma que obtenim la
imatge que veuria un usuari situat en la mateixa posició i orientació que la
càmera virtual:</p>

<div align="center"><img border="0" src="imatges/cameramodel2.jpg" width="480" height="372"></div>

<p>En aquesta suposició hem fet una simplificació força
important, que sovint passa inadvertida: no estem considerant que, de fet, la
imatge del frame buffer no es projecta directament a la retina de l'usuari,
sinó que es projectarà en una pantalla determinada, i que serà observada per
un usuari situat en una determinada posició respecte la pantalla.&nbsp;</p>

<p> La
simplificació anterior és adient en aplicacions que no fan servir visió
estereoscòpica, perquè permet calcular imatges sense tenir cap informació
sobre les dimensions físiques de la pantalla i la situació de l'observador
real respecte a aquesta pantalla, però pel càlcul d'imatges estereoscòpiques aquesta
simplificació és inadmissible. Com podem estimar la disparitat que tindran les
imatges a la retina de l'observador si no coneixem la seva posició respecte la
pantalla? Per aquest motiu, en visió estereoscòpica, la càmera virtual s'ha
de calcular tenint en compte la situació de l'observador respecte la pantalla
on es visualitzaran les imatges.</p>

<p>Per fer més entenedors els càlculs, és convenient introduir
els elements <i>pantalla </i>i <i>observador </i>dins el nostre model de
visualització, com a entitats separades de la càmera virtual:</p>

<div align="center"><img border="0" src="imatges/cameramodel3.jpg" width="480" height="360"></div>

<p>Fixeu-vos que la imatge que hem de calcular és la imatge que es
projecta en la pantalla, no en la retina de l'observador. Per tant, no seria
correcte calcular la imatge simplement definint una càmera virtual en la
mateixa posició i orientació que l'observador, sense tenir en compte la
posició i orientació de la pantalla. Fixeu-vos que si, per exemple,
l'observador no està enfilat amb el centre de la pantalla, o si la pantalla no
és perpendicular a la direcció de visió, s'obtindran resultats diferents en
un cas i en l'altre.&nbsp;</p>

<p>Per tant, tota
modificació de la ubicació de la pantalla afecta a la imatge que s'hi
projecta, i el mateix passa amb la ubicació de l'observador.</p>

<p>En els apartats que segueixen, cal no confondre la <b>posició de l'observador
virtual</b> i la <b>posició de l'observador real</b>.</p>

<p>La <b>posició de l'observador virtual </b>ens permet bàsicament
situar-nos en una determinada posició <b>en relació amb el model geomètric</b>
3D. Per tant és tracta d'un paràmetre <b>calculat
</b>per l'aplicació, normalment en funció de la voluntat de l'usuari
expressada en forma de la direcció en la qual vol avançar.</p>

<p>La posició de l'<b>observador real</b> ens permet situar l'observador <b>en
relació a la pantalla real</b>. Per exemple, la única forma de generar imatges amb
una perspectiva matemàticament correcta en una CAVE és disposar de la posició
dels ulls de l'usuari. Per tant es tracta d'un paràmetre <b>proporcionat
pels posicionadors</b> que es fixen al cap de l'usuari.</p>

<p>Tant l'observador virtual com l'observador real representen la mateixa
entitat (l'ull de l'usuari), però mentre que el primer està referenciat en el
sistema de coordenades de l'aplicació, el segon està referenciat en un sistema
de coordenades de l'espai real on es mou l'usuari.</p>

<p>La mateixa distinció podem fer entre la <b> pantalla real</b>, que és la pantalla on es projecten físicament les imatges, i la
<b> pantalla virtual</b>, que és una representació idealitzada de la pantalla dins el món virtual que s'utilitza com a nexe d'unió entre l'espai real i l'espai virtual. Encara que la
pantalla real sigui és fixa, la pantalla virtual es pot moure lliurament per l'escena. Per exemple, en un simulador de vol, la pantalla virtual
segueix els moviments de la cabina de l'avió, a l'hora que l'usuari també es pot moure dins l'espai de la cabina.
</p>


<br><br>
<DIV CLASS="nav">
<a href="m5d01t06_cal.html">[Anterior]</a>
<a href="m5d01t06t02.html">[Següent]</a>
</div>
</body>
</html>
