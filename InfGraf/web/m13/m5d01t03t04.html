<!DOCTYPE HTML PUBLIC "-//W3C//DTD HTML 4.0 Transitional//EN">
<html lang="CA">
<head>
<title></title>
<meta http-equiv="Content-Type" content="text/html; charset=iso-8859-1">
<LINK REL="stylesheet" type="text/css" HREF="../upc.css" >
<script type="text/javascript" src="../upc.js"></script>
<SCRIPT>
top.passara("realvirt","visester");
</SCRIPT>
<BODY>
<DIV CLASS="nav">
<a href="m5d01t03t03.html">[Anterior]</a>
<a href="m5d01t04_tec.html">[Següent]</a>
</div>
<br><br>

<div class=tit1>Visió estereoscòpica.
<span class=tit2>Fonaments de la percepció estereoscòpica.</span>
<span class=tit3>Disparitat retinal</span>
</div>

<p>El model de càmera binocular que acabem d'introduir ens permetrà
analitzar la disparitat retinal de cada punt d'una escena.&nbsp;</p>

<p> Donat un punt de la imatge projectada a la retina de l'ull dret, i
un altre punt de la imatge projectada a la retina de l'ull esquerre,
es diu que aquests dos punts són <b>homòlegs</b> si corresponen a la
projecció del mateix punt de l'escena real:

<div align="center"> <img border="0" src="imatges/homolegs.jpg" width="550" height="265"></div>

<p>La <b>disparitat retinal</b> és defineix com la <b> distància
horitzontal existent entre punts homòlegs</b>, mesurada en una retina
&quot;ideal&quot;. També podem parlar de la disparitat retinal d'un
punt de l'escena, entenent que ens referim a la disparitat entre la
projecció d'aquest punt en cada retina:

<div align="center"><img border="0" src="imatges/disparitatS.jpg" width="350" height="230"></div>

<p>Considereu l'observador binocular de la següent figura, on les
fletxes indiquen la direcció dels eixos òptics:

<div align="center"><img border="0" src="imatges/caratop3s.jpg" width="125" height="346"></div>

<p>Recordeu que, per definició, els punts situats sobre un eix òptic
es projecten al centre de la retina corresponent. Per tant, el punt C
on es creuen els dos eixos òptics, es projectarà al centre de les dues
retines. Per tant, la <b>disparitat retinal del punt C serà zero</b>.

<p>Considereu ara el punt <b>a </b>de la figura anterior. A la retina
esquerra, el punt <b>a</b> es projectarà a la meitat dreta de la
retina (està a la dreta de l'eix òptic de l'ull esquerre).
Simètricament, a la retina dreta el punt <b>a </b>es projectarà a la
meitat esquerra. Per tant, el punt <b>a</b> tindrà una disparitat no
nul·la. Si superposem les dues imatges, veuríem com la posició més a
l'esquerra del punt <b>a </b>correspon a la retina dreta. Quan es dona
aquesta circumstància, diem que la disparitat és <b>negativa</b>. La
següent figura il·lustra un objecte amb disparitat negativa (el
quadrat verd). Els ulls estan representats per dues esferes blaves, i
cada retina per un rectangle (a dalt vist de cara, a sota vist de
dalt):

<div align="center"><img border="0" src="imatges/dispneg.jpg" width="440" height="288"></div>

<p>Considereu ara el punt <b>b </b>de la figura del observador
binocular. A la retina esquerra, el punt <b>b</b> es projectarà a la
meitat esquerra de la retina.  Simètricament, a la retina dreta el
punt <b>b </b>es projectarà a la meitat dreta. Per tant, el punt
<b>b</b> tindrà una disparitat no nul·la que en aquest cas direm que
és <b>positiva</b>, doncs si superposem les dues imatges, veuríem com
la posició més a l'esquerra del punt <b>a </b>correspon a la retina
esquerra. La següent figura il·lustra un objecte amb disparitat
positiva:

<div align="center"><img border="0" src="imatges/disppos.jpg" width="425" height="265"></div>

<p>Per tant, cada punt de l'escena pot tenir un d'aquests tres tipus
de disparitats retinals:

<ul>
  <li><b>disparitat zero</b>: els punts homòlegs coincideixen en les dues
    retines.</li>
  <li><b>disparitat negativa</b>: la posició més a l'esquerra correspon a la
    retina dreta (i viceversa)</li>
  <li><b>disparitat positiva</b>: la posició més a l'esquerra correspon a la
    retina esquerra (i viceversa)</li>
</ul>

<p>La següent figura mostra les regions de l'espai amb disparitat
positiva (regió blava), disparitat negativa (regió vermella) i
disparitat nul·la (a la frontera). De fet, podeu comprovar que la zona
de disparitat nul·la està definida per la circumferència definida per
la posició dels dos ulls i pel punt de convergència:

<div align="center"><img border="0" src="imatges/caratop4.jpg" width="297" height="450"></div>

<p>És important destacar que cada punt de l'escena té la seva pròpia
disparitat retinal, i que si variem la convergència dels ulls, varia
també la disparitat.  Per exemple, si els eixos òptics estan
paral·lels (quan mirem a l'infinit), tots els objectes de l'escena
tenen disparitat negativa, que serà més gran (en valor absolut) quan
més proper estigui l'objecte de l'observador.

<p>Aquí teniu
un altre exemple, aquest cop amb fotografia 3D. La fotografia de l'esquerra s'ha
pres amb un punt de convergència situat en el centre de les flors. Si suposem
que la fotografia es correspon amb la superposició de les imatges projectades
en les dues retines, podem dir que els objectes
més propers tenen disparitat negativa, que com podreu apreciar és més
accentuada en els objectes més propers. En canvi, el quadre del fons té
disparitat positiva. La figura de la dreta s'ha pres amb un punt de
convergència situat a la peça groga situada en primer pla. La resta d'objectes
tenen disparitat positiva, més accentuada quan més lluny estan els objectes.

<div align="center">
  <center>
  <table border="0" width="90%">
    <tr>
      <td width="50%">
        <div align="center"><img border="0" src="imatges/huevo1.jpg" width="384" height="288"></div></td>
      <td width="50%">
        <div align="center"><img border="0" src="imatges/huevo2.jpg" width="384" height="288"></div></td>
    </tr>
  </table>
  </center>
</div>

<p>Si anomenem <b>zona de convergència</b> a la circumferència
delimitada pels ulls i el punt de convergència (on la disparitat és
nul·la), podem dir que la <b>disparitat retinal creix (en valor
absolut) a mesura que ens allunyen de la zona de convergència.</b>


<br><br>
<DIV CLASS="nav">
<a href="m5d01t03t03.html">[Anterior]</a>
<a href="m5d01t04_tec.html">[Següent]</a>
</div>
</body>
</html>




