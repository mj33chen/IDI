<!DOCTYPE HTML PUBLIC "-//W3C//DTD HTML 4.0 Transitional//EN">
<html lang="CA">
<head>
<title></title>
<meta http-equiv="Content-Type" content="text/html; charset=iso-8859-1">
<LINK REL="stylesheet" type="text/css" HREF="../upc.css" >
<script type="text/javascript" src="../upc.js"></script>
<SCRIPT>
top.passara("realvirt","visester");
</SCRIPT>
<BODY>
<DIV CLASS="nav">
<a href="m5d01t03_percep.html">[Anterior]</a>
<a href="m5d01t03t02.html">[Següent]</a>
</div>
<br><br>

<div class=tit1>Visió estereoscòpica.
<span class=tit2>Fonaments de la percepció estereoscòpica.</span>
<span class=tit3>Anatomia de l'ull humà</span>
</div>

<p>De tots els elements de l'anatomia de l'ull, només ens interessen aquests:

<ul>
  <li>La <b>còrnia</b>, que és la part transparent de la capa externa de
    l'ull.&nbsp;</li>
  <li>L'<b>iris</b>, que és la part acolorida de l'ull i que té com a funció
    <b>regular la quantitat de llum</b> que entra a l'interior. El forat central
    de l'iris per on sí pot passar la llum s'anomena <b>pupil·la</b>.&nbsp;</li>
  <li>El <b>cristal·lí</b>, que té forma de lent convexa pels dos costats, i
    que és capaç de variar la seva curvatura, permetent així <b>enfocar</b> a
    diferents distàncies. La deformació del cristal·lí s'anomena <b>acomodació</b>.</li>
  <li>La <b>retina</b>, que és la capa posterior de l'ull, on es s'apleguen
    gran quantitat de <b>cèl·lules&nbsp; fotosensibles</b>, especialment en
    una regió anomenada fòvea.&nbsp;</li>
  <li>Els <b>músculs oculars</b>, responsables de la mobilitat de l'ull.&nbsp;</li>
</ul>

<div align="center"><img border="0" src="imatges/ulls.jpg" width="350" height="256"></div>

<p>A més a més de les parts de l'ull que acabem d'anomenar, farem
servir aquests altres conceptes:

<ul>
  <li><b>Eix òptic.</b> Intuïtivament, l'eix òptic (o <b>direcció principal
    de visió</b>) és la direcció
    cap a on mira l'ull. Per ser una mica més precisos, podem dir que
    l'eix òptic neix al punt central de la retina (on hi ha major concentració
    de cèl·lules), passa pel centre de la pupil·la i avança en la direcció
    en que estem mirant. Per aquesta pròpia definició, tots els objectes de
    l'entorn situats sobre l'eix òptic es projecten al centre de la retina.</li>
</ul>

<div align="center"><img border="0" src="imatges/cara_paralel2s.jpg" width="250" height="256"></div>

<ul>
  <li><b>Convergència.</b> Els músculs oculars s'encarreguen de moure els ulls
    per dirigir l'eix òptic en la direcció dels objectes que volem mirar:
    <ul>
      <li>Si mirem cap a un punt no massa lluny, el fet anterior obliga a que
        els eixos òptics <b>es creuin (convergeixin)</b> precisament en aquest
        punt (<b>punt de convergència</b>)</li>
      <li>Si mirem cap a un punt molt llunyà, o relaxem la vista i mirem cap a
        l'infinit, el fet anterior obliga a que els eixos òptics <b>siguin
        paral·lels</b>.</li>
    </ul>

    <p>La següent figura il·lustra el concepte de convergència dels eixos
    òptics:
  </li>
</ul>

<div align="center"><img border="0" src="imatges/convergencia.jpg" width="450" height="364"></div>


<br><br>
<DIV CLASS="nav">
<a href="m5d01t03_percep.html">[Anterior]</a>
<a href="m5d01t03t02.html">[Següent]</a>
</div>
</body>
</html>
