<!DOCTYPE HTML PUBLIC "-//W3C//DTD HTML 4.0 Transitional//EN">
<html lang="CA">
<head>
<title></title>
<meta http-equiv="Content-Type" content="text/html; charset=iso-8859-1">
<LINK REL="stylesheet" type="text/css" HREF="../upc.css" >
<script type="text/javascript" src="../upc.js"></script>
<SCRIPT>
top.passara("realvirt","visester");
</SCRIPT>
<BODY>
<DIV CLASS="nav">
<a href="m5d01t02t01_mono.html">[Anterior]</a>
<a href="m5d01t03_percep.html">[Següent]</a>
</div>
<br><br>

<div class=tit1>Visió estereoscòpica.
<span class=tit2>Percepció de la profunditat.</span>
<span class=tit3>Indicacions de profunditat binoculars: l'estereoscopia</span>
</div>

<p>A diferència de les indicacions de profunditat <b>monoculars</b>,
on intervenia cada ull de forma individual, les indicacions de
profunditat <b> binoculars</b> en basen en una combinació de les
imatges proporcionades per ambdós ulls. La indicació de profunditat
binocular més important és l'estereoscopia.

<p>L'estereoscopia es basa en la diferència en les imatges que arriben
als nostres ulls, que estant separats uns centímetres, ens
proporcionen dos punts de vista lleugerament diferents a partir dels
quals se n'obté la informació de profunditat.

<p>Per començar, us proposem el següent experiment: poseu un dit de la
vostra mà davant dels vostres ulls. Quan esteu mirant el vostre dit,
els vostres ulls <b>convergeixen</b> en el dit. Dit d'una altra
manera, els eixos òptics dels ulls es creuen en un punt situat
aproximadament en el vostre dit. D'això s'encarreguen un conjunt de
músculs oculars que mouen els ulls per tal de centrar la imatge del
dit en cada retina.  Al centre de les nostres retines hi ha una zona,
anomenada <b>fòvea</b> o <b>màcula lutea</b><i>,</i> on hi ha major
densitat de cèl·lules fotosensibles i que per tant és la zona on tenim
major agudesa visual de l'entorn que ens envolta.

<p>Si, continuant mirant el dit, fixem l'atenció en els objectes del
fons, veurem que el fons apareix doble. L'efecte que veureu serà
quelcom semblant al que teniu a la següent figura:

<div align="center"><img border="0" src="imatges/pulgar1.jpg" width="509" height="337"></div>

<p>En canvi, si mireu al fons (és a dir, si feu que els ulls
convergeixin en un punt llunyà), veureu com ara és el dit qui apareix
doble:

<div align="center"><img border="0" src="imatges/pulgar2.jpg" width="517" height="338"></div>

<p>Si mentre observem una escena real poguéssim capturar les imatges
que es projecten a les retines de l'ull esquerre i de l'ull dret, i
poguéssim superposar-les d'alguna forma, observaríem que hi hauria
algunes regions on les imatges coincidirien perfectament, mentre que
d'altres regions mostren el que els psicòlegs anomenen
<b>disparitat</b>.

<p>La <b> disparitat retinal</b> és la distància, en una direcció
horitzontal, entre la projecció d'un punt de l'escena en la retina
dreta i la projecció del mateix punt en la retina esquerra. Cada punt
de l'escena que observem té una disparitat diferent, que depèn de la
profunditat del punt i de la distància a la que convergeixen els
nostres ulls.

<p>La visió estereoscòpica és possible gràcies a que el sistema visual
humà és capaç de combinar dues imatges amb disparitat en una única
imatge en relleu. Aquesta habilitat del sistema visual s'anomena
<b>fusió</b>, i el sentit resultant s'anomena <b>estereopsis</b> o
simplement visió estereoscòpica.

<p>Així doncs, la visió estereoscòpica difereix de la visió clàssica
(monoscòpica) en que requereix de <b>dues imatges corresponents a dos
punts de vista diferents</b>, i que hem d'utilitzar ambdós ulls per
percebre-les correctament. En efecte, si tanquem un ull mentre veiem
una fotografia clàssica o la imatge d'un televisor, no perdem gaire
informació visual, mentre que una projecció estereoscòpica només es
veu correctament si s'utilitzen tots dos ulls a l'hora.


<br><br>
<DIV CLASS="nav">
<a href="m5d01t02t01_mono.html">[Anterior]</a>
<a href="m5d01t03_percep.html">[Següent]</a>
</div>
</body>
</html>
