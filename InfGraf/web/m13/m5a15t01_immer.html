<!DOCTYPE HTML PUBLIC "-//W3C//DTD HTML 4.0 Transitional//EN">
<html lang="CA">
<head>
<title></title>
<meta http-equiv="Content-Type" content="text/html; charset=iso-8859-1">
<LINK REL="stylesheet" type="text/css" HREF="../upc.css" >
<script type="text/javascript" src="../upc.js"></script>
<SCRIPT>
top.passara("realvirt","defconc");
</SCRIPT>
<BODY>
<DIV CLASS="nav">
<a href="m5a10t01_inter.html">[Anterior]</a>
[Següent]
<a href="m5b01_Arquit.html">[Següent apartat]</a>
</div>
<br><br>

<div class=tit1>Definició i conceptes bàsics.
<span class=tit2>Immersió sensorial</span>
</div>

<p>El tercer element fonamental de tot sistema de realitat
virtual és la immersió sensorial. La paraula immersió té significats molt
variats segons el context on es faci servir, però en realitat virtual és un
concepte molt clar. Podem definir la immersió sensorial com la <b>desconnexió
dels sentits del món real i la connexió amb el món virtual</b>. Com a
conseqüència, l'usuari deixa de percebre l'entorn que l'envolta i passa
a estar immers dins el món virtual que recrea el computador en temps real. Dels
diferents òrgans del sentits, la vista és el que ens proporciona una major
quantitat d'informació i a l'hora és qui ens dóna una major sensació de
presència. Per aquest motiu, tot sistema de realitat virtual ha de proporcionar
estímuls adequats com a mínim pel sentit de la vista (és a dir, ha de generar
les imatges corresponents al món virtual), encara que molt sovint els sistemes
de realitat virtual proporcionen també immersió acústica.</p>

<p>Sovint es diu que un sistema de realitat virtual crea l'efecte
que els objectes de l'entorn virtual existeixen amb independència del
dispositiu de visualització. Quan mirem un model en una pantalla de computador
(sense realitat virtual), clarament distingim que els objectes estan projectats
a la superfície de la pantalla, i no tenim cap sensació que aquests
objectes tinguin una existència material, per més realistes que siguin les
imatges.</p>

<div align="center">
<img border="0" src="imatges/hmd5.jpg" width="378" height="271"></div>

<p>
En canvi, la utilització dels dispositius de visualització de realitat virtual
crea en l'usuari l'efecte que els objectes no estan projectats en cap
superfície, sinó que es troben a diferents distàncies &quot;flotant&quot; en
l'espai que envolta a l'observador, com si tinguessin existència material
pròpia. La clau d'aquest procés és la <b>visió estereoscòpica</b>. La
visió estereoscòpica es basa en proporcionar dues imatges lleugerament
diferents del món virtual, una per cada ull, de forma que el sistema visual
humà dedueix la profunditat dels objectes a partir de les diferències en les
imatges. La visió estereoscòpica és un requeriment imprescindible en tot
sistema de realitat virtual, doncs és l'únic mitjà de fer que els objectes
tinguin una forta presència espacial. La visió estereoscòpica també és una
eina molt útil per aplicacions que no es poden considerar de realitat virtual,
ja que permet ubicar espacialment els objectes de forma molt més acurada,
gràcies a que l'escena es percep en relleu.


<br><br>
<DIV CLASS="nav">
<a href="m5a10t01_inter.html">[Anterior]</a>
[Següent]
<a href="m5b01_Arquit.html">[Següent apartat]</a>
</div>
</body>
</html>
