<!DOCTYPE HTML PUBLIC "-//W3C//DTD HTML 4.0 Transitional//EN">
<html lang="CA">
<head>
<title></title>
<meta http-equiv="Content-Type" content="text/html; charset=iso-8859-1">
<LINK REL="stylesheet" type="text/css" HREF="../upc.css" >
<script type="text/javascript" src="../upc.js"></script>
<SCRIPT>
top.passara("realvirt","perif");
</SCRIPT>
<BODY>
<DIV CLASS="nav">
<a href="m5c02t01_Entrada.html">[Anterior]</a>
<a href="m5c02t01t01t01_posMag.html">[Següent]</a>
</div>
<br><br>

<div class=tit1>Perifèrics.
<span class=tit2>Dispositius d'entrada.</span>
<span class=tit3>Posicionadors</span>
</div>

<p>Els posicionadors són sensors que tenen com a missió
capturar la <b>posició</b> i/o <b>orientació</b> d'un objecte real i enviar
aquesta informació al computador.</p>

<div class=tit3><b>Prestacions</b></div>

<p>Hi ha posicionadors que només enregistren la <b>posició</b>
d'un objecte, i per tant se'n diu que mesuren tres graus de llibertat (en
anglès, <i>degrees of freedom</i>, DOF). Aquests tres graus són les tres
coordenades X, Y, Z de l'objecte respecte un sistema de coordenades conegut
que proporciona el posicionador.</p>

<p>D'altres posicionadors només enregistren l'<b>orientació</b>
d'un objecte. En aquest cas també tenim tres graus de llibertat, que són els
angles de rotació sobre els eixos X, Y i Z. Aquests angles reben noms
particulars en realitat virtual, especialment quan mesurem la orientació del
cap:</p>

<div align="center">
  <center>
  <table BORDER="1" CELLSPACING="1" CELLPADDING="4" WIDTH=75%>
    <tr>
      <td VALIGN="TOP"><b>
        yaw </b>(<b>azimuth</b>)</td>
      <td VALIGN="TOP">
        Angle de rotació respecte l'eix vertical. Aquest angle varia per
        exemple quan mirem de dreta a esquerra.
        </td>
      <td VALIGN="TOP">
        <img border="0" src="imatges/humanserie2.gif" width="120" height="120"></td>
    </tr>
    <tr>
      <td VALIGN="TOP"><b>
        pitch </b>(<b>elevation</b>)</td>
      <td VALIGN="TOP">
        Angle de rotació respecte un eix horitzontal que uneix les dues
        orelles. Aquest angle mesura l'elevació respecte l'horitzó, i
        varia per exemple quan mirem de dalt a baix.
      </td>
      <td VALIGN="TOP">
        <img border="0" src="imatges/humanserie3.gif" width="120" height="120"></td>
    </tr>
    <tr>
      <td VALIGN="TOP"><b>
        roll</b></td>
      <td VALIGN="TOP">
        Angle de rotació respecte l'eix determinat per la direcció de
        visió. Aquesta angle varia per exemple quan apropem el cap a l'espatlla.
        </td>
      <td VALIGN="TOP">
        <img border="0" src="imatges/humanserie1.gif" width="120" height="120"></td>
    </tr>
  </table>
  </center>
</div>

<p>Finalment, la tercera classe de posicionadors proporcionen <b>posició
i orientació </b>de l'objecte rastrejat, per la qual cosa s'anomenen
posicionadors amb sis graus de llibertat (6 DOF <i>trackers</i>).</p>

<div class=tit3><b>Aplicacions</b></div>

<p>L'ús habitual dels posicionadors en realitat virtual és
per capturar els moviments del cap del participant, la qual cosa permet generar
les imatges d'acord amb el seu punt de vista.</p>

<p>També és freqüent enregistrar els moviments de la mà per
permetre a l'usuari interactuar amb els objectes de l'escena de forma
natural. Accions com agafar o moure objectes de l'escena es poden realitzar de
forma molt més intuïtiva mitjançant un reconeixement dels moviments del
participant.</p>

<p>Alguns sistemes immersius fan servir una representació
virtual del cos del participant (anomenada avatar) que s'obté mitjançant un
conjunt de sensors situats en determinades articulacions clau del participant.
En aquest cas, normalment es tria un conjunt reduït d'articulacions i punts
clau (com ara peus, turmells, genolls, colzes, espatlles, etc.) a partir dels
quals es reconstrueix el cos complet. La fotografia següent mostra un sistema
de captura de moviment integral (<i>cortesia de Ascension Technologies</i>):</p>

<div ALIGN="center"><img border="0" src="imatges/ms2s.jpg" width="230" height="313"></div>

<p>Aquests sensors també s'utilitzen per enregistrar els moviments de
l'usuari en aplicacions que no són de realitat virtual. És el cas de
l'anàlisi dels moviments dels esportistes d'alta competició que duen a
terme algunes aplicacions usades pels centres d'alt rendiment, així
com les seqüències de moviments que es capturen a partir d'un actor
real i que s'apliquen a un caràcter virtual. D'aquesta forma, es pot
aconseguir que l'actor virtual faci uns moviments molt més complicats
i realistes dels que es podrien aconseguir amb altres mètodes. Aquesta
tècnica s'utilitza actualment en molts jocs i també en dibuixos
animats, com s'aprecia en la següent fotografia (<i>cortesia de
Ascension Technologies</i>):</p>

<div ALIGN="center"><img border="0" src="imatges/bodytracking.jpg" width="175" height="175"></div>

<div class=tit3><b>Tecnologies</b></div>

<p>Els posicionadors que es comercialitzen actualment es poden
classificar en diferents categories segons la tecnologia que utilitzen:</p>

<UL>
	<LI><a href="m5c02t01t01t01_posMag.html" target="principal">Posicionadors magnètics</a></LI>
	<LI><a href="m5c02t01t01t02_posOpt.html" target="principal">Posicionadors òptics</a></LI>
	<LI><a href="m5c02t01t01t03_posAcus.html" target="principal">Posicionadors acústics</a></LI>
	<LI><a href="m5c02t01t01t04_posMec.html" target="principal">Posicionadors mecànics</a></LI>
	<LI><a href="m5c02t01t01t05_posIne.html" target="principal">Posicionadors d'inèrcia</a></LI>
</UL>


<br><br>
<DIV CLASS="nav">
<a href="m5c02t01_Entrada.html">[Anterior]</a>
<a href="m5c02t01t01t01_posMag.html">[Següent]</a>
</div>
</body>
</html>
