<!DOCTYPE HTML PUBLIC "-//W3C//DTD HTML 4.0 Transitional//EN">
<html lang="CA">
<head>
<title></title>
<meta http-equiv="Content-Type" content="text/html; charset=iso-8859-1">
<LINK REL="stylesheet" type="text/css" HREF="../upc.css" >
<script type="text/javascript" src="../upc.js"></script>
<SCRIPT>
top.passara("realvirt","visester");
</SCRIPT>
<BODY>
<DIV CLASS="nav">
<a href="m5d01t07t01.html">[Anterior]</a>
<a href="m5d01t07t03.html">[Següent]</a>
</div>
<br><br>

<div class=tit1>Visió estereoscòpica.
<span class=tit2>Codificació i visualització d'imatges estereoscòpiques.</span>
<span class=tit3>Estèreo passiu</span>
</div>

<p>L'estèreo passiu es basa en la utilització de filtres polaritzadors per
projectar les imatges de l'ull dret i de l'ull esquerre sobre una única
pantalla de forma simultània, de forma que la llum dirigida a l'ull dret té
una polarització perpendicular a la llum dirigida a l'ull esquerre. Per tant,
es basa en fer una <b>separació en la direcció de polarització de la llum</b>.</p>

<div align="center"><img border="0" src="imatges/passiu2.jpg" width="200" height="220"></div>

<p>Per utilitzar estèreo passiu es requereixen <b>dos canals de vídeo. </b>Un
canal proporcionarà la imatge per l'ull esquerre, i l'altre la imatge per l'ull
dret. Això es pot aconseguir, bé utilitzant una estació gràfica amb dues
sortides gràfiques, bé combinant les sortides gràfiques de dos computadors,
que hauran d'estar sincronitzats.&nbsp;</p>

<p class=noind><b>Codificació de les imatges al frame buffer</b></p>

<p>Donat que cada canal de vídeo porta el seu propi buffer, per l'estèreo
passiu n'hi ha prou amb usar doble-buffering.</p>

<p class=noind><b>Codificació del senyal de vídeo</b></p>

<p>En estèreo passiu, hi ha dos senyals de vídeo, cadascú dels quals codifica
la imatge d'un dels dos ulls. Aquesta figura mostra com evolucionen els senyals
en funció del temps:</p>

<div align="center"><img border="0" src="imatges/estereopassiu.jpg" width="481" height="313"></div>

<p class=noind><b>Dispositiu de visualització</b></p>

<p>L'estèreo passiu requereix que dos senyals de vídeo es visualitzin en una
única pantalla, cadascuna amb una polarització diferent. Per tant no és pot
utilitzar amb els monitors; només és compatible amb els sistemes basats en
projecció.&nbsp;</p>

<p>La solució més freqüent per l'estèreo passiu és utilitzar dos
projectors, on a la sortida del projector es situa un filtre polaritzador. El
filtre polaritzador actua deixant passar només la llum que oscil·la en la
direcció determinada pel seu eix de polarització. Un filtre es col·loca amb
l'eix de polarització vertical, i l'altre amb l'eix de polarització
horitzontal. Els projectors s'ajusten perquè projectin les imatges exactament
en la mateixa zona de la pantalla:</p>

<div align="center"><img border="0" src="imatges/passiu3.jpg" width="300" height="293"></div>

<p class=noind><b>Separació del parell estereoscòpic</b></p>

<p>De cara a que cada ull de l'usuari pugui veure només les imatges que li
corresponen, l'usuari ha de dur unes <b>ulleres de polarització</b>  (<i>polariser
glasses</i>) que porten filtres polaritzadors davant de cada ull, amb els eixos de
polarització perpendicular l'un respecte de l'altre. D'aquesta forma aconseguim
que cada ull vegi només les imatges que li pertoquen.&nbsp;Aquesta figura
mostra unes ulleres polaritzades, amb els eixos de polarització col·locats a
45 i -45 graus.&nbsp;</p>

<div align="center"><img border="0" src="imatges/white.polarized2.jpg" width="600" height="71"></div>

<p class=noind><b>Requeriments</b></p>

<p>En síntesi, per utilitzar estèreo passiu necessitem:</p>

<ul>
  <li>Hardware gràfic amb dos canals de vídeo</li>
  <li>Dos projectors</li>
  <li>Dos filtres de polarització, col·locats a la sortida de cada projector.</li>
  <li>Pantalla de projecció que preservi la polarització de la llum</li>
  <li>Ulleres de polarització (ulleres passives)</li>
</ul>

<p class=noind><b>Visualització</b>&nbsp;</p>

<pre class=algoritme>
  // Procés que controla el canal de vídeo dret:
  // dibuixem imatge per l'ull dret
  calculCamera(ull dret); // calculem els paràmetres de la càmera virtual
  <b>glClear</b>(GL_COLOR_BUFFER_BIT|GL_DEPTH_BUFFER_BIT);
  dibuixarEscena(...);
</pre>

<pre class=algoritme>
  // Procés que controla el canal de vídeo esquerre:
  // dibuixem imatge per l'ull esquerre
  calculCamera(ull esquerre); // calculem els paràmetres de la càmera virtual
  <b>glClear</b>(GL_COLOR_BUFFER_BIT|GL_DEPTH_BUFFER_BIT);
  dibuixarEscena(...);
</pre>

<p>Els dos processos anteriors poden executar-se en una mateixa màquina
(estacions de treball amb sortida gràfica dual) o en diferents màquines
sincronitzades.</p>

<p class=noind><b>Valoració&nbsp;</b></p>

<p>El principal avantatge és que permet utilitzar projectors més econòmics,
doncs no cal que suportin freqüències de refresc molt elevades, i que les
ulleres són molt econòmiques.</p>

<p>El principal inconvenient és que requereix duplicar bona part del hardware,
incloent-hi els projectors.</p>

<p>Aquest sistema s'utilitza per la projecció en pantalles de gran format, com
a l'IMAX 3D.</p>


<br><br>
<DIV CLASS="nav">
<a href="m5d01t07t01.html">[Anterior]</a>
<a href="m5d01t07t03.html">[Següent]</a>
</div>
</body>
</html>
