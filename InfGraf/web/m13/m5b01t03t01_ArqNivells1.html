<!DOCTYPE HTML PUBLIC "-//W3C//DTD HTML 4.0 Transitional//EN">
<html lang="CA">
<head>
<title></title>
<meta http-equiv="Content-Type" content="text/html; charset=iso-8859-1">
<LINK REL="stylesheet" type="text/css" HREF="../upc.css" >
<script type="text/javascript" src="../upc.js"></script>
<SCRIPT>
top.passara("realvirt","arquit");
</SCRIPT>
<BODY>
<DIV CLASS="nav">
<a href="m5b01t03_ArqNivells.html">[Anterior]</a>
<a href="m5b01t03t01_ArqNivells2.html">[Següent]</a>
</div>
<br><br>

<div class=tit1>Arquitectura.
<span class=tit2>Nivells de simulació, interacció i immersió.</span>
<span class=tit3>Factors que intervenen en la simulació interactiva</span>
</div>

<p>El <b>nivell de simulació</b> depèn bàsicament del ventall
de lleis físiques que són simulades al món virtual. Encara que normalment els
sistemes de realitat virtual es limiten a fer servir únicament models d'il·luminació
empírics per poder simular les lleis bàsiques de l'òptica i així
proporcionar una imatge més o menys realista de l'escena, alguns sistemes
poden anar molt més enllà i simular els següents fenòmens:</p>

<ul>
  <b>
  <li>Cinètica i dinàmica</b>: Alguns sistemes permeten simular les forces de
  gravetat i les lleis bàsiques de moviment dels objectes, com la inèrcia. Per
  exemple, si agafem un objecte virtual i el deixem anar, l'objecte cau per
  efecte de la gravetat o resta immòbil a la mateixa posició depenent del grau
  de simulació del sistema. El mateix passa si empenyem un objecte virtual, que
  pot continuar en moviment per efecte de la inèrcia o restar immòbil.</li>
  <b>
  <li>Deformacions</b>. La majoria de sistemes consideren que els objectes són
  sòlids rígids i per tant indeformables. Alguns sistemes, però, calculen la
  deformació dels objectes segons les forces que s'hi apliquen, prestació
  molt freqüent als sistemes de CAE (Computer-Aided Engineering).</li>
  <b>
  <li>Detecció de col·lisions</b>. Alguns sistemes permeten detectar
  col·lisions entre objectes i evitar així que hi hagi dos objectes virtuals a
  la mateixa posició de l'espai. La detecció de col·lisions també
  s'utilitza en realitat virtual per interactuar directament amb els objectes de
  l'escena.</li>
  <b>
  <li>Simulació del funcionament de vehicles. </b>En algunes aplicacions de
  realitat virtual, la simulació del funcionament d'un vehicle és l'element
  més important. Això passa als simuladors de vol, simuladors de conducció,
  etc.</li>
  <b>
  <li>Simulació del comportament d'un sistema físic. </b>D'altres
  aplicacions permeten simular el comportament d'un sistema per estudiar
  fenòmens com ara dinàmica de partícules o el
  funcionament d'una cadena de muntatge. Donat que la complexitat dels
  càlculs que es poden dur a terme en temps real és molt limitada, molt sovint
  aquests càlculs es fan en una etapa de preprocés, i el sistema de
  realitat virtual es limita a visualitzar aquests resultats per facilitar la
  seva interpretació.</li>
</ul>

<p>A banda d'aquests i d'altres fenòmens, els sistemes de realitat virtual
poden simular en major o menor mesura les lleis òptiques i acústiques. Donat
que en aquest cas la simulació té una incidència directa en la percepció,
aquests factors els estudiarem a l'apartat d'immersió.</p>

<p>El nivell d'<b>interactivitat</b> depèn bàsicament del ventall d'accions
que pot dur a terme l'usuari en el món virtual i que tenen una resposta per
part del sistema. El nivell d'interacció bàsic d'un sistema de realitat
virtual ha de permetre a l'usuari moure's lliurament per l'escena i
observar els objectes des del punt de vista que triï. Alguns sistemes ofereixen
una grau d'interactivitat més elevat i permeten que l'usuari pugui
interactuar amb els objectes de l'escena: l'usuari pot obrir portes, agafar
i moure objectes, accionar dispositius virtuals, i fins i tot arribar a pilotar
un avió o conduir un cotxe.</p>

<p>Cal tenir present que si el temps de resposta del sistema a les accions de l'usuari
és prou gran perquè l'usuari pugui percebre aquest retard, el nivell d'interactivitat
es veu afectat negativament.</p>


<br><br>
<DIV CLASS="nav">
<a href="m5b01t03_ArqNivells.html">[Anterior]</a>
<a href="m5b01t03t01_ArqNivells2.html">[Següent]</a>
</div>
</body>
</html>
