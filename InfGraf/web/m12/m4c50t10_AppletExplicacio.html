<!DOCTYPE HTML PUBLIC "-//W3C//DTD HTML 4.0 Transitional//EN">
<html lang="CA">
<head>
<title></title>
<meta http-equiv="Content-Type" content="text/html; charset=iso-8859-1">
<LINK REL="stylesheet" type="text/css" HREF="../upc.css" >
<script type="text/javascript" src="../upc.js"></script>
<SCRIPT>
top.passara("anim","morph");
</SCRIPT>
<BODY>
<br>

<div class=tit2>Morphing: Explicació de l'applet</div>

<p> L'applet d'aquest apartat permet treballar amb dues imatges
digitals i fer una metamorfosi entre dues imatges digitals. Quan es
carrega, l'applet llegeix i mostra dues imatges. Aquestes imatges es
llegeixen dels fitxers Foto1.jpg i Foto2.jpg, i poden ser substituïts
per altres fitxers que volgueu provar, sempre que els doneu aquests
noms.

<p> L'applet ens mostra 5 finestres, dues corresponents a la primera
imatge, dues corresponents a la segona imatge, i una finestra final
que mostra el resultat de la metamorfosi.

<p> La primera finestra corresponent a cada una de les imatges es pot
trobar en qualsevol dels dos estats següents, que podeu modificar amb
els botons de l'applet:

<ul>
<li> Visualització de la imatge inicial</li>
<li> Visualització de la imatge inicial, amb la superposició d'un 
enreixat de 17 x 17 </li>
</ul>

<p> La segona finestra corresponent a cada una de les dues imatges es
pot trobar en qualsevol dels estats següents, que podeu modificar amb
els botons corresponents de l'applet:

<ul>
<li> Visualització d'un enreixat de control, de 5 x 5 punts, junt amb
la imatge que queda deformada pels desplaçaments dels punts d'aquest
enreixat. En aquest cas, podeu arrastrar qualsevol dels punts de
control amb el cursor per a produir una deformació local de la
imatge. Repetint aquest procés, us podeu anar acostant a la deformació
(warp) de la imatge que us interessi</li>

<li> Visualització de la imatge deformada, sense cap enreixat </li>

<li> Visualització de la imatge deformada, amb la superposició de
l'enreixat, també deformat, de 17 x 17 </li>
</ul>

<p> Si el que desitgeu és simplement fer una deformació (warping) de
la imatge, podeu anar movent lliurament els punts de l'enreixat de
control. Si en canvi, el que voleu és deformar una de les imatges per
tal que el contorn -i tal vegada l'interior- d'un dels objectes tingui
la mateixa forma que el contorn de l'objecte que tenim a la segona
imatge, el millor és seguir el següent procediment:

<ul>
<li> Visualitzem l'enreixat de control, de 5 x 5 punts, junt amb la
imatge que va quedant deformada pels desplaçaments dels punts d'aquest
enreixat. Podeu arrastrar qualsevol dels punts de control amb el
cursor per a produir una deformació local de la imatge. Repetint
aquest procés, us podeu anar acostant a la deformació (warp) de la
segona imatge</li>

<li> Podeu anar veient com va quedant la deformació si visualitzeu la
imatge deformada sense cap enreixat. També podeu veure la deformació
de l'enreixat de 17 x 17 </li>

<li> Per a comprovar si heu aconseguit la deformació que porta els
contorns i detalls rellevants de la primera imatge a la posició que
han de tenir dins de la segona imatge, el més adequat és visualitzar
la imatge deformada amb superposició de l'enreixat no deformat de 17 x
17. D'aquesta manera podeu comparar el que queda, després de la
deformació, als punts homòlegs de les dues imatges.</li>
</ul>

<p> La darrera finestra, finalment, mostra la interpolació entre les
dues imatges deformades. Podeu desplaçar-vos al llarg de la
metamorfosi variant el valor del paràmetre <b> t </b> d'interpolació
linial, amb la corresponent barra de desplaçament.


<p align=right><a href="javascript:window.close()">tornar </a>
</body>
</html>
