<!DOCTYPE HTML PUBLIC "-//W3C//DTD HTML 4.0 Transitional//EN">
<html lang="CA">
<head>
<title></title>
<meta http-equiv="Content-Type" content="text/html; charset=iso-8859-1">
<LINK REL="stylesheet" type="text/css" HREF="../upc.css" >
<script type="text/javascript" src="../upc.js"></script>
<SCRIPT>
top.passara("anim","morph");
</SCRIPT>
<BODY>
<DIV CLASS="nav">
[Anterior]
<a href="m4c20_Warping.html">[Següent]</a>
<a href="m4b30_AnimacioVRML">[Apartat anterior]</a>
</div>
<br><br>

<div class=tit1>Metamorfosi d'imatges (Morphing).
<span class=tit2>Introducció</span>
</div>

<p> Les tècniques de metamorfosi d'imatges (Morphing) permeten fer una
transició suau d'un objecte a un altre. Habitualment, i en els casos
més senzills que veurem aquí, no es treballa fent una metamorfosi real
dels objectes (en espai objecte) sinó que es fa una metamorfosi entre
dues imatges digitals, la inicial i la final, que contenen cada una
d'elles la representació d'un dels dos objectes (treball en espai
imatge). Les tècniques de metamorfosi són un clar complement a les
técniques d'animació que acabem de veure als apartats anteriors, i
s'utilitzen en molts casos en cine i TV. Com a exemple podem posar la
transformació entre cares de diferents personatges, o la transformació
en que un objecte (o un animal) es transforma en un altre. Podeu
trobar la descripció de molts exemples d'utilització del morphing en
la producció de pel·lícules concretes, al llibre "Digital Image Warping"
de G. Wolberg (IEEE Computer Society Press 1990) o en la recopilació
feta pel mateix autor a la revista "The Visual Computer": "Image
Morphing Survey", G. Wolberg, The Visual Computer, Vol 14 nums 8/9,
1998.

<p> Cal distingir entre les tècniques de metamorfosi entre imatges
(morphing) i les de deformació d'imatges (warping). En el primer cas
estem parlant de la transformació d'un primer objecte a un altre
diferent, mentre que en segon cas es tracta de la transformació del
mateix objecte, que passa d'una posició a una altra posició o
"actitud" diferent.

<p> En tot cas, podem parlar de tres tipus de tècniques diferents:

<ul>
<li> Les tècniques de deformació d'imatges (warping): en aquest cas
l'únic que s'obté són deformacions de la imatge inicial. Amb aquestes
deformacions, que sempre s'apliquen en el pla 2D de la imatge, es
poden simular deformacions generals, perspectives i moviments
3D. Aquestes tècniques són molt usades en efectes especials en cine i
TV (un exemple podria ser la simulació del moviment del pas de les
pàgines d'un llibre).</li>

<li> Les tècniques d'interpolació entre imatges (cross-disolving): en
aquest cas tenim dues imatges diferents. L'algorisme d'interpolació
permet passar suaument de l'una a l'altra per simple interpolació del
color entre els pixels homòlegs a cada una de les dues imatges.</li>

<li> Les tècniques de metamorfosi entre imatges (morphing): en aquest
cas es vol generar una seqüència suau que passi d'una imatge que conté
un objecte a una altra imatge que conté un segon objecte. Un exemple
seria la metamorfosi entre les cares de dues persones diferents. Com
veurem, els algorismes de metamorfosi són més complexes i usen a la
vegada els dos algorismes anteriors, de deformació i interpolació
entre imatges.</li>
</ul>

<p> Als propers apartats veurem les tècniques bàsiques que s'apliquen
per cada una d'aquestes operacions en la metamorfosi d'imatges 2D,
analitzant les seves prestacions i limitacions. Finalment, descriurem
breument algunes altres tècniques que no podem incloure en aquest
apartat per raons de brevetat, així com alguns algorismes que
treballen en espai objecte i que permeten efectuar metamorfosi
directament dels objectes 2D i 3D.  


<br><br>
<DIV CLASS="nav">
[Anterior]
<a href="m4c20_Warping.html">[Següent]</a>
<a href="m4b30_AnimacioVRML">[Apartat anterior]</a>
</div>
</body>
</html>
