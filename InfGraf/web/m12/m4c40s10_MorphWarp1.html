<!DOCTYPE HTML PUBLIC "-//W3C//DTD HTML 4.0 Transitional//EN">
<html lang="CA">
<head>
<title></title>
<meta http-equiv="Content-Type" content="text/html; charset=iso-8859-1">
<LINK REL="stylesheet" type="text/css" HREF="../upc.css" >
<script type="text/javascript" src="../upc.js"></script>
<BODY>
<br>

<div class=tit2> Deformació de la primera imatge </div>

<p> La deformació (warping) de la cada una de les imatges per
adaptar-les a la forma de l'altra imatge és molt important i té una
gran influència en el resultat final.  Proveu vosaltres mateixos,
usant l'applet, de generar la metamorfosi sense haver fet la
deformació inicial de les malles i les imatges, i observeu la pèrdua
de qualitat.

<p> El problema és disposar d'algorismes automàtics o semi-automàtics
per generar aquestes deformacions, ja que un sistema d'interacció
manual com el que heu usat a l'applet pot ser molt lent.

<p> Una de les propostes més utilitzades, és la que es proposa a
 l'article de T. Beier i S. Neely que ja hem comentat.  Es tracta d'un
 sistema semiautomàtic, que calcula la deformació a partir d'un
 conjunt de correspondències entrades per l'usuari:

<ul>
<li> L'usuari entra parelles de característiques o detalls que es
corresponen, un a cada imatge. La manera d'indicar cada una d'aquestes
correspondències és dibuixant dos petits segments rectes, un a cada
imatge. Si per exemple es vol indicar la correspondència entre els
ulls esquerra (de dues persones) a una i altra imatge, haurem de
dibuixar un segment recte damunt d'un i altre ull. Això es pot repetir
tantes vegades com es vulgui, afegint noves correspondències entre
detalls. </li>

<li> El sistema calcula automàticament, per mínims quadrats, la
deformació de la malla de la primera imatge que s'adapta de forma
òptima a les correspondències entrades. Evidentment, l'adaptació
podrà ser molt ajustada si usem malles de suficient finura. </li>
</ul>

<p> L'avantatge d'aquest mètode és que la deformació s'adapta
automàticament als detalls que volguem resaltar. Si volem fer una
metamorfosi entre les cares de dues persones, el més lògic serà entrar
parelles de segments que ens informin de les correspondències entre
les línies dels ulls, llavis, nas, parts del contorn de la cara,
etc. Si un cop entrats els segments homòlegs veiem que en una certa
zona, la metamorfosi no és encara prou acurada, només caldrà que
afegim més parelles de segments homòlegs en aquesta zona.

<p> S'han proposat altres mètodes, més avançats, i que tenen en compte
no sols els trets característics de les dues imatges sinó que també
intenten minimitzar la deformació de la imatge a les seves zones
intermitges. Aquests mètodes van més enllà del que podem explicar en
aquest llibre. En tot cas comentarem algun d'ells al final d'aquest
capítol.


<p align=right><a href="javascript:window.close()">tornar </a>
</body>
</html>
