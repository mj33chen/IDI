<!DOCTYPE HTML PUBLIC "-//W3C//DTD HTML 4.0 Transitional//EN">
<html lang="CA">
<head>
<title></title>
<meta http-equiv="Content-Type" content="text/html; charset=iso-8859-1">
<LINK REL="stylesheet" type="text/css" HREF="../upc.css" >
<script type="text/javascript" src="../upc.js"></script>
<SCRIPT>
top.passara("anim","concclass");
</SCRIPT>
<BODY>
<DIV CLASS="nav">
[Anterior]
[Següent]
<a href="m4a20_AnimacioObjectius.html">[Apartat anterior]</a>
<a href="m4b30_AnimacioVRML.html">[Següent apartat]</a>
</div>
<br><br>

<div class=tit1>Concepte i classificació de les tècniques existents d'animació</div>

<p> Tal com ja hem comentat, les animacions ens mostren canvis d'una
escena en base a un guió preestablert. En general, el guió especifica
com es transforma l'escena i com es mouen, canvien de color i es
deformen els seus objectes.

<p> En el cas de l'animació 3D (que és la que veurem en aquest
apartat), el model inherent és un model 3D. En aquest cas, a més del
propi canvi de l'escena produït per l'animació, ens podrem moure i la
podrem examinar interactivament des de diferents punts de vista. Això
simplifica l'animació en molts casos: Una de les diferències
importants entre la generació d'una pel·lícula animada usant tècniques
2D o usant tècniques 3D (penseu en Toy Story o en Matrix) és que en
aquest darrer cas només cal animar l'escena i els personatges; els
moviments de la càmera es poden anar ajustant durant "la filmació" per
tal de generar els plans més adequats. Evidentment, el resultat final
és una película digital (format MPEG o similar) que podrem generar per
captura de pantalla durant la filmació virtual. Però l'avantatge de
l'animació 3D és que podem fer diverses proves i generar diferents
filmacions sense haver de canviar l'escena animada.

<p> Les tècniques d'animació es poden classificar (A.Watt,
F.Policarpo, "The Computer Image", Addison Wesley 1999) de la següent
manera:

<ul>
<li> Tècniques per l'animació d'objectes rígids. Són les més
senzilles, i les que veurem amb més detall en aquest capítol. Tenim
una escena 3D, i l'animació consisteix en el moviment de diferents
objectes rígids per dins de l'escena. El guió de l'animació
especifica la trajectòria que haurà de seguir cada objecte que es
mou. El moviment al llarg de la trajectòria permet variar la posició i
orientació dels objectes, però també és habitual que permetem
modificar el seu escalat i el seu color i material. Per simplificar
l'especificació de les trajectòries, el que es fa en el guió és
indicar la posició i orientació de l'objecte en diferents moments de
la seva trajectòria. A aquests moments s'els anomena <a
class="glossari" href="javascript:glossari('KeyFrames.html');">
posicions clau ó key-frames</a>. Quan es visualitza l'animació, el
sistema interpola automàticament entre les posicions clau per tal de
generar la trajectòria completa. </li>

<li> Tècniques per l'animació d'estructures articulades. Quan tenim
estructures articulades (robots, palanques i màquines, moviment
d'animals i persones en que modelem l'animació del seu esquelet), cal
animar de forma coordinada les diferents parts. L'animació de cada una
de les parts es fa amb les tècniques d'animació d'objectes rígids que
ja hem comentat; l'única dificultat afegida aquí, és el lligam entre
les diferents parts que s'articulen: quan movem la mà, per exemple,
s'ha de moure l'avantbraç i el braç a través del colze. En aquest cas
s'utilitzen recursos de la cinemàtica, per a relacionar els diferents
moviments. </li>

<li> Tècniques per l'animació de malles i estructures deformables: En
aquest cas, l'animació implica un canvi de la pròpia forma geomètrica
dels objectes. Nosaltres veurem algun exemple senzill, però l'animació
de deformacions en general és força complexa i es basa molts cops en
la simulació de la deformació de malles de triangles i en tècniques
basades en la física. Les aplicacions inclouen la deformació de
vestits i teixits o les deformacions d'òrgans en aplicacions en
medicina. Aquestes tècniques es poden combinar, evidentment, amb les
tècniques ja comentades de moviment, trajectòries i animació
d'estructures articulades. </li>

<li> Tècniques per l'animació basades en la física. Direm que un
sistema d'animació es basa en la física (phisically-based animation)
quan el càlcul concret dels moviments, trajectòries o deformacions no
es fa segons lleis empíriques sinó que es fa a partir d'una simulació
seguint les lleis de la física. En aquest cas els càlculs previs a
l'animació són força complexes, pero el resultat és clarament més
realista. En aplicacions reals i que requereixen precisió (medicina,
aerodinàmica, etc), és imprescindible usar aquestes tècniques.  </li>

<li> Tècniques per l'animació procedural. Es diu que una animació és
procedural si els valors dels paràmetres al llarg de l'animació
(trajectòries, moviment dels objectes, paràmetres de deformació) són
calculats per un procediment que els calcula al llarg del
temps. L'animació procedural simplifica l'entrada de dades a les
key-frames en animacions complicades. El procediment de càlcul pot
usar lleis senzilles de la física (en un tir parabòlic, per exemple),
resoldre una simulació física complexa, o bé usar una base de dades
(experimental o de resultats de simulacions ja fetes). Un exemple
clàssic és l'animació de resultats de simulacions d'aerodinàmica,
simulant el moviment de partícules que es mouen al llarg de les línies
de flux. </li>

<li> Animació del comportament. En aquest cas, els objectes tenen
comportament propi i reaccionen als estímuls externs. Podem pensar en
casos de baixa dificultat d'animació (una porta que s'obre al prémer
el seu pom), però altres casos poden arribar a ser força més
complicats (per exemple, l'animació d'un eixam d'ocells o de
peixos, en que cada un d'ells adapta automàticament el seu moviment en
funció de la seva posició relativa respecte als seus veïns).  En
aquests casos d'animació del comportament, el guió es simplifica. Ja
no cal modelitzar el moviment de cada un dels objectes, sinó únicament
els paràmetres al moviment dels objectes/animals i del grup: en el cas
d'un grup de peixos, caldrà modelar els corrents d'aigua i/o la
presència d'aliments, en el cas d'un eixam d'ocells caldrà només
modelar el vol del primer ocell.</li>

<li> Animació del cos humà i tècniques per a l'animació facial. Són de
les més complexes, pel grau de qualitat que es requereix al
resultat. Els mecanismes de percepció humana fan que els petits errors
en aquest cas siguin molt més visibles i aparents que quan s'animen
altres objectes. Es tracta d'un camp on actualment s'hi treballa
intensament. </li>
</ul>


<p> L'apartat següent ens introduirà el llenguatge vrml'97 i les seves
prestacions i possibilitats per a generar models d'escenes
animades. El llenguatge vrml'97 ens permet animar objectes rígids i
conjunts d'objectes, animar algunes estructures articulades i animar
certes deformacions simples. També permet definir objectes amb
comportament. Finalment, al final d'aquest apartat d'animació, farem
referència a tècniques més avançades per fer animació procedural,
animació basada en la física i animació avançada del comportament dels
objectes.  


<br><br>
<DIV CLASS="nav">
[Anterior]
[Següent]
<a href="m4a20_AnimacioObjectius.html">[Apartat anterior]</a>
<a href="m4b30_AnimacioVRML.html">[Següent apartat]</a>
</div>
</body>
</html>
