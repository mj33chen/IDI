<!DOCTYPE HTML PUBLIC "-//W3C//DTD HTML 4.0 Transitional//EN">

<html lang="CA">

<head>

<title></title>

<meta http-equiv="Content-Type" content="text/html; charset=iso-8859-1">

<LINK REL="stylesheet" type="text/css" HREF="../upc.css" >

<script type="text/javascript" src="../upc.js"></script>

<SCRIPT>

top.passara("anim","morph");

</SCRIPT>

<BODY>

<DIV CLASS="nav">

<a href="m4c10_MorphingIntro.html">[Anterior]</a>

<a href="m4c30_CrossDisolving.html">[Següent]</a>

</div>

<br><br>



<div class=tit1>Morphing.

<span class=tit2>Deformació d'imatges (Warping)</span>

</div>



<p> Les tècniques de deformació d'imatges (warping), produeixen

deformacions de la imatge inicial. Amb aquestes deformacions, que

sempre s'apliquen en el pla 2D de la imatge, es poden simular

deformacions generals, perspectives i moviments 3D. Aquestes tècniques

són molt usades en efectes especials en cine i TV (imatges que sembla

que se'n vagin volant i/o girant sobre sí mateixes, simulació del

moviment del pas de les pàgines d'un llibre, etc).



<p> Observeu el següent applet. Fixeu-vos en les dues finestres de la

part superior. Les dues finestres inicialment es veuen amb la mateixa

imatge digital. Fixeu-vos que teniu uns botons que us permeten

superposar una malla a cada una de les imatges. Proveu el seu

efecte. Anomenarem M1 a la malla que es pot superposar a la primera

imatge, i M2 a la que podem superposar a la segona imatge. Observeu

que la malla M1 sempre apareix com una malla fina, mentre que a M2

podem fer apareixer o bé una malla fina, o bé una malla més separada

que anomenarem malla de control M2'. Ara visualitzeu la malla de

control de la segona imatge, i moveu algun dels seus punts amb el

cursor. Observeu l'efecte que es produeix:



<div align=center>

   <applet code="Interficie.class" archive="Morphing3.jar,../comuns.jar" height=570 width=750>
   </applet> 

</div>



<p> El que esteu fent és aplicar una deformació a la primera

imatge. Un cop hagueu modificat la malla de control M2' i deformat la

imatge, visualitzeu les dues malles M1 i M2 superposades a les dues

imatges. Observeu que la modificació de la malla de control ha

deformat la malla fina M2, però que es cumpleix una determinada llei

de "conservació" de la imatge: a cada petit quadrilàter de la malla

M2, el que apareix és el tros d'imatge que hi havia al rectangle

homòleg de la malla M1.



<p> De fet, la manera més senzilla de generar efectes de warping com

aquest és usant textures amb OpenGL. Així és com ho fa l'applet que

acabeu de veure: la primera de les imatges és sempre la imatge digital

de partida, però la segona imatge es genera pintant un total de 16 x

16 petits polígons (tants com els que es formen a la malla fina, M2)

texturats. Les coordenades de textura dels seus vèrtexs són constants,

i corresponen sempre a les coordenades dels vèrtexs de la malla M1

dins la primera imatge. Evidentment, quan la malla M2 no està

deformada, la segona imatge es veu exactament igual que la

primera. Quan deformem la malla M2, estem canviant les coordenades

dels vèrtexs dels seus polígons, però no les coordenades de textura

que sempre tenen els valors incials. La conseqüència és que sempre

veiem tota la imatge, però aquesta se'ns deforma. I és clar que a cada

petit quadrilàter de la malla M2, el que apareix és el tros d'imatge

que hi havia al rectangle homòleg de la malla M1. El mecanisme que

seguim aquí per deformar la malla M2 és una interpolació linial: quan

modifiqueu un dels vèrtexs de la malla de control, es modifica la

forma d'un màxim de quatre quadrilàters d'aquesta malla de control i,

de forma automàtica, es modifiquen (per interpolació linial) les

coordenades dels vèrtexs de la malla M2 que són interiors a aquests

quadrilàters de control que s'han deformat.



<p class=exercici><span class=exernum>Exercici:</span> Proveu

d'aplicar diferents deformacions a la imatge que teniu a l'applet:



<ul class=exerc>

<li> Proveu de modificar els punts interiors de M2' sense modificar

els de la perifèria. Fixeu-vos com es modifica la part interna de la

imatge.</li>



<li> Proveu ara de modificar tots els punts, per a que la imatge

deformada sembli que giri a l'espai. Aneu provant i observant l'efecte

que es produeix.</li>



<li> Proveu ara de modificar tots els punts, per a que la imatge

deformada sembli que es doblegui a l'espai. Aneu provant i observant

l'efecte que es produeix.</li>



<li> Proveu altres deformacions i observeu l'efecte. </li>

</ul>

</p>



<p> L'algorisme de warping més ampliament utilitzat és l'algorisme que

va desenvolupar Douglas Smythe, de ILM. L'algorisme ha estat usat en

la producció de diverses películes (Indiana Jones, The Last Crusade,

The Abyss, etc). L'algorisme, de fet, és una extensió del que heu vist

a l'applet, perquè usa interpolació amb splines enlloc d'interpolació

linial. Se l'anomena "Two Spline Mesh Warping". L'algorisme treballa

en dues fases, fent primer una deformació de la imatge (warp) en

sentit horitzontal, seguida d'una altra deformació en sentit

vertical. Suposem com abans que la malla inicial és M1 i la malla que

hem deformat és M2. Direm també M2' a la malla de control corresponent

a M2, i anàlogament, M1' serà la malla -que no es deforma-

corresponent a M1 i amb la mateixa separació que M2'. Llavors,



<ul>

<li> Per cada fila de pixels, es calcula la deformació en

horitzontal. Suposem que x1 .. xn són les abscisses de les

interseccions de M1' amb la fila actual de pixels. El primer que cal

fer és calcular les abscisses w1 .. wn de les interseccions de M2' amb

aquesta fila actual de pixels. Aquestes abscisses es calculen per

interpolació amb Splines en sentit vertical, a partir dels punts de

cada una de les línies "verticals" de la malla M2'. Ara, per calcular

la deformació que cal aplicar a un determinat pixel d'abscissa xp

només cal interpolar (també usant Splines cúbics) els punts (x1,w1)

.. (xn,wn) i trobar el valor de wp corresponent a l'abscissa inicial

xp.

</li>



<li> Ara, per a cada columna de pixels, es calcula la deformació en

horitzontal. Suposem que y1 .. yn són les ordenades de les

interseccions de M1' amb la columna actual de pixels. El primer que

cal fer és calcular les ordenades w1 .. wn de les interseccions de M2'

amb aquesta columna actual de pixels. Aquests valors w1 .. wn es

calculen per interpolació amb Splines en sentit horitzontal, a partir

dels punts de cada una de les línies "horitzontals" de la malla

M2'. Ara, per calcular la deformació que cal aplicar a un determinat

pixel d'ordenada yp només cal interpolar (també usant Splines cúbics)

els punts (y1,w1) .. (yn,wn) i trobar el valor de wp corresponent a

l'ordenada inicial yp. </li>

</ul>



<p> Fixeu-vos que el que estem fent és, en el primer pas, calcular la

nova abscissa de cada pixel de la imatge inicial; en el segon pas,

mantenim la seva abscissa i calculem la seva ordenada final. Podem

entendre que després del primer pas tenim una imatge intermitja en que

hem aplicat una deformació en sentit horitzontal; el segon pas torna a

deformar-la, ara en sentit vertical, per tal d'arribar a la deformació

final desitjada. El resultat és millor que amb l'algorisme de l'applet

que hem vist, perquè la interpolació per Splines és sempre més suau

que la simple interpolació linial.  





<br><br>

<DIV CLASS="nav">

<a href="m4c10_MorphingIntro.html">[Anterior]</a>

<a href="m4c30_CrossDisolving.html">[Següent]</a>

</div>

</body>

</html>

