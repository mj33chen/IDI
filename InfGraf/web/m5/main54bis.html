<!doctype html public "-//w3c//dtd html 4.0 transitional//en">
<html>
<head>
   <meta http-equiv="Content-Type" content="text/html; charset=iso-8859-1">
   <meta name="GENERATOR" content="Mozilla/4.61 [en] (Win95; I) [Netscape]">
   <title>M5.4.Representeció d'objectes Sòlids </title>
<link REL="stylesheet" type="text/css" HREF="../upc.css" >
<script type="text/javascript" src="../upc.js"></script>
</head>
<body>
<script>
top.passara("model","soli");
</script>
<a NAME="inici"></a>
<div CLASS="nav">
      <a href="main54.html">[Anterior]</a>
      <a href="main54-2.html">[Següent]</a>
</div>
<br><br>

<div class="tit1">Representació d'objectes Sòlids.
<span class="tit2">Característiques dels sòlids</span>
</div>

<p>El fet de poder parlar de dins i fora permet definir l'operació
bàsica de classificació. Donat un sòlid A, es pot
parlar de la classificació de punts i rectes respecte S. En la classificació
de punts donat un sòlid S i un punt P, la classificació de
P respecte a S és una operació que ens retorna dins, sobre
o fora en funció de si el punt P és a l'interior de S, sobre
la seva superfície o bé és a l'exterior del sòlid
S. De la mateixa manera, la classificació d'una recta r respecte
S ens diu quins intervals de la recta són dins, sobre o fora
del sòlid. Més formalment, tot sòlid ha de disposar
d'un mètode per a la classificació de punts, que podem suposar
que és una funció:
<p>                         

<b>funció</b> ClassificaPuntSòlid (P: Punt3D, S: Sòlid)
<b>retorna</b>
ClassPunt
<p>On el tipus retornat, ClassPunt, pot prendre tres valors {dins, sobre,
fora}. En el cas de la classificació de rectes, el resultat de la
classificació d'una recta r respecte un sòlid S és
una llista d'intervals sobre r, on per a cada interval es guarda
també la seva classificació {dins, sobre, fora}.
<p>Tot sòlid ha de complir les següents característiques:

<ul>
<li>
El sòlid ha de ser finit (el volum del conjunt de punts que es classifiquen
dins del sòlid ha de ser finit).</li>

<li>
La superfície del <a href="javascript:glossari('solid.html','*','400','300','no','no','no','yes')" CLASS="glossari" onMouseOver="window.status='Glossari';return true" onMouseOut="window.status='';return true">sòlid</a>
ha de ser orientada i tancada. Orientada vol dir que la superfície
té dues bandes, que donat un punt qualsevol de la superfície
Sup(S) sabem a quina banda té els punts interiors a S i a quina
té els punts exteriors a S. Tancada vol dir que no és possible
anar de cap punt interior a S a cap punt exterior a S sense passar per
algun punt de la superfície SupS. El fet que la superfície
sigui orientada i tancada, junt amb el requeriment que no s'autointersequi,
ens assegura que el sòlid queda determinat per la seva superfície.
Coneixent la superfície del sòlid tenim tota la informació
geomètrica del sòlid i podem, per exemple, classificar punts
i rectes.</li>

<li>
El sòlid ha de ser regular. Un objecte regular S és
aquell en què la seva superfície Sup (S) sempre separa punts "dins" de
punts "fora". Més formalment, un sòlid regular és
tal que per tot punt P de Sup (S), si construïm una bola - esfera - de
radi èpsilon Bola (P) centrada en P, la intersecció entre
Bola(P) i S conté sempre punts Q tals que ClassificaPuntSòlid
(Q,S) = dins i punts R tals que ClassificaPuntSòlid (R,S) = fora.
Exemples d'objectes no regulars són objectes que tenen cares o arestes
sueltes (un cub amb una aresta que li surt d'un dels vèrtexs, un
cub al que se li ha afegit una cara més que vol fer de tapa, un
cub al que se li ha tret una cara). En aquests casos, la solució
és donar gruix a aquestes cares i/o arestes.</li>
</ul>

<p>Les operacions més importants que es defineixen sobre els objectes
sòlids són les operacions booleanes. Les operaciones booleanes
es basen directament en l'operació de classificació de punts.
Si definim que un punt P pertany a un sòlid S si ClassificaPuntSòlid
(P,S) = dins o bé ClassificaPuntSòlid (P,S) = sobre, podem
definir les quatre operacions booleanes possibles entre dos sòlids
A i B:
 
<ul>
<li>
Unió (A,B):          
Un punt P pertany a C=Unió(A,B) si i sols si (P pertany a A) o bé
(P pertany a B)</li>

<li>
Intersecció (A,B):  Un punt P pertany a C=Intersecció(A,B)
si i sols si (P pertany a A) i (P pertany a B)</li>

<li>
Diferència A-B:     Un punt P pertany a C=A-B
si i sols si (P pertany a A) i no (P pertany a B)</li>

<li>
Diferència B-A:     Un punt P pertany a C=B-A
si i sols si (P pertany a B) i no (P pertany a A)</li>


</li>
</ul>

<p class=noind>(cal observar que amb aquesta definició, és possible que
l'objecte resultant C no sigui regular; la solució, que aquí
no veurem, és aplicar un postprocés de regularització del
resultat).

<p>Com que la superfície del sòlid és el lloc geomètric
dels punts que separen l'interior de l'exterior, també l'anomenarem
frontera del sòlid. A l'apartat següent presentarem la <a href="javascript:glossari('representFronteres.html','*','400','300','no','no','no','yes')" CLASS="glossari" onMouseOver="window.status='Glossari';return true" onMouseOut="window.status='';return true">representació
per fronteres</a>, que ens permet emmagatzemar de forma no ambigua tota
la informació geomètrica d'un sòlid guardant únicament
informació de les cares de la seva frontera.

<p>A la resta del llibre només tractarem amb sòlids delimitats
per cares planes i que siguin dos-varietat. Les característiques
dels sòlids delimitats per cares planes es veuran al proper apartat.
D'altra banda, un sòlid dos-varietat és aquell que no té
parts infinitament primes. Més formalment, en un sòlid dos-varietat
S, per tot punt P de Sup(S), la intersecció entre Bola(P) i Sup(S)
és homeomorfa a un disc (en els objectes dos-varietat, aquesta intersecció
pot ser homeomorfa a més d'un disc). Una propietat pràctica
dels sòlids dos-varietat i delimitats per cares planes, que ens
simplificarà considerablement els algorismes i les estructures de
dades, és que tota aresta de l'objecte és sempre contigua
a dues i només dues cares.

<br> <br> 
<div CLASS="nav">
	<a href="main54.html">[Anterior]</a>
	<a href="main54-2.html">[Següent]</a>
</div>

</body>
</html>
